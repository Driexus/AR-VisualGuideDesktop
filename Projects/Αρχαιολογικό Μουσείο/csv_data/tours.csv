"id","showcases","section","title","description"
1,"52","Μόνιμη Έκθεση: ""Ο Χρυσός των Μακεδόνων""","Χάλκινες περικνημίδες","Το ζεύγος των περικνημίδων βρέθηκε στον τάφο Α του Δερβενίου, έναν ασφυκτικά γεμάτο με κτερίσματα κιβωτιόσχημο τάφο που ανήκε σε πλούσιο βασιλικό εταίρο και χρονολογείται στα 330-300 π.Χ. Μάλιστα, ένα δεύτερο ζεύγος περικνημίδων, όμοιων με αυτές που εκτίθενται, προσφέρθηκε μαζί με πολύτιμα αγγεία, όπλα και επίχρυσα στεφάνια στη νεκρική πυρά του τάφου, υπογραμμίζοντας έτσι τη σημαντική θέση του νεκρού και το στρατιωτικό του αξίωμα.
Οι περικνημίδες είναι κατασκευασμένες από σφυρήλατο έλασμα. Η χρυσίζουσα όψη τους οφείλεται στο ότι το έλασμα ήταν φτιαγμένο όχι από καθαρό χαλκό αλλά από μπρούντζο, δηλαδή από κράμα χαλκού εξαιρετικά πλούσιο σε κασσίτερο. 
Οι περικνημίδες αποτελούν μέρος του αρχαίου αμυντικού οπλισμού και χρησιμοποιούνταν για την προστασία των κάτω άκρων των πολεμιστών. Εσωτερικά πρέπει να έφεραν επένδυση από δέρμα ή άλλο φθαρτό υλικό, για την άνετη εφαρμογή τους στα πόδια του πολεμιστή. Συχνά ήταν διακοσμημένες με ανάγλυφες γραμμές ή σπείρες, ενώ σταδιακά άρχισαν να μιμούνται την ανθρώπινη ανατομία. 
Στη Μακεδονία οι χάλκινες περικνημίδες σπανίζουν, ενώ τα λιγοστά παραδείγματα προέρχονται από τα πλούσια ταφικά σύνολα στη Βεργίνα, την Πύδνα και τον τάφο Β’ του Δερβενίου."
2,"58","Μόνιμη Έκθεση: ""Ο Χρυσός των Μακεδόνων""","Το αρχαιότερο βιβλίο της Ευρώπης","Ένα από τα πολυτιμότερα εκθέματα του Αρχαιολογικού Μουσείου Θεσσαλονίκης είναι ο Πάπυρος του Δερβενίου, το  αρχαιότερο αναγνώσιμο χειρόγραφο του ευρωπαϊκού χώρου. Μάλιστα, τον Οκτώβριο του 2015 αποτέλεσε την πρώτη ελληνική εγγραφή στον διεθνή κατάλογο της UNESCO «Μνήμη του Κόσμου».
Ο πάπυρος βρέθηκε το 1962 στο Δερβένι Θεσσαλονίκης, επάνω στις καλυπτήριες πλάκες του κιβωτιόσχημου  τάφου Α, μέσα στα υπολείμματα της πυράς του νεκρού. Είναι ένα από τα σπανιότερα ευρήματα του ελληνικού χώρου, καθώς το κλίμα της Ελλάδας δεν ευνοεί τη διατήρηση παπύρων. Στην περίπτωση του Δερβενίου ο πάπυρος διασώθηκε ακριβώς επειδή απανθρακώθηκε μερικώς. Όπως χαρακτηριστικά αναφέρει ο ανασκαφέας Πέτρος Θέμελης, «Ήτανε σαν μια καμένη εφημερίδα. Μόλις τον είδα έμεινα κι εγώ άφωνος…».
Άμεση ανάγκη ήταν να ξεχωρίσουν τα εύθραυστα φύλλα του παπύρου που διαλύονταν με το άγγιγμα. Το έργο έφερε σε πέρας ο Anton Fackelmann, συντηρητής της Εθνικής Αυστριακής Βιβλιοθήκης της Βιέννης, εξειδικευμένος στη συντήρηση παπύρων. Τα κομμάτια του παπύρου τοποθετήθηκαν σε πλάκες γυαλιού, δημιουργώντας εννέα (9) «πίνακες» που εκτίθενται σήμερα στο μουσείο. Η δημοσίευση του παπύρου το 2006 αποτέλεσε έναν πραγματικό άθλο της επιστημονικής ομάδας των Θ. Κουρεμένου, Γ. Παράσογλου και Κ. Τσαντσάνογλου. Λόγω της φθοράς του παπύρου ο συσχετισμός των θραυσμάτων και η ανάγνωσή τους βασίστηκε στη φωτογραφική τεκμηρίωση. 
Το τμήμα του παπύρου που διασώθηκε αποτελεί το επάνω μέρος ενός κυλίνδρου που είχε αρχικά συνολικό μήκος περίπου 3 μέτρα. Είναι γραμμένο με μελάνι σκούρου χρώματος, στην αττική διάλεκτο, με ορισμένα ιωνικά στοιχεία. Το περιεχόμενο του βιβλίου κινείται μεταξύ θεολογίας και φιλοσοφίας και  διαιρείται σε δύο μέρη. Στο πρώτο μέρος, ένας μάντης ή χρησμολόγος, απευθύνεται σε επίδοξους μύστες και περιγράφει τις λατρευτικές πρακτικές που σχετίζονται με τη μεταθανάτια τύχη των ψυχών. Στο δεύτερο μέρος του βιβλίου αναπτύσσεται ένας ορφικός ύμνος, που περιλαμβάνει μια αλληγορική αφήγηση της γενεαλογίας των θεών και συνόδευε τις τελετουργίες των μυστών, για τους οποίους προοριζόταν το βιβλίο.
Η γραφή του παπύρου χρονολογείται ανάμεσα στο 340 και στο 320 π.Χ., το βιβλίο όμως το οποίο αντιγράφεται σε αυτόν είναι πολύ παλαιότερο, τοποθετείται στα χρόνια 420-410 π.Χ. Ο συγγραφέας του βιβλίου ήταν πιθανότατα ο Ευθύφρωνας από τα Πρόσπαλτα Αττικής, ένας μάντης και θεολόγος σύγχρονος του Σωκράτη, που παρουσιάζεται στον διάλογο του Πλάτωνα Ευθύφρων.  
Σύμφωνα με την UNESCO: «Ο Πάπυρος του Δερβενίου έχει τεράστια σημασία, όχι μόνο για τη μελέτη της ελληνικής θρησκείας και της φιλοσοφίας, οι οποίες είναι η βάση της δυτικής φιλοσοφικής σκέψης, αλλά και επειδή αποδεικνύει την πρώιμη χρονολόγηση των Ορφικών ποιημάτων προσφέροντας μια ξεχωριστή έκδοση των προσωκρατικών φιλοσόφων. Ο Πάπυρος του Δερβενίου, που αποτελεί το πρώτο βιβλίο της δυτικής παράδοσης, έχει παγκόσμια σημασία, δεδομένου ότι αντανακλά τις οικουμενικές αξίες του ανθρώπου: την ανάγκη του να κατανοήσει τον κόσμο, την επιθυμία του να ανήκει σε μια ανθρώπινη κοινωνία με κοινώς αποδεκτούς κανόνες και την αγωνία του να αντιμετωπίσει το τέλος της ζωής.»."
3,"48","Μόνιμη Έκθεση: ""Ο Χρυσός των Μακεδόνων""","Ο Κρατήρας του Δερβενίου","Ο Κρατήρας του Δερβενίου αποτελεί ένα δημιούργημα υψηλής τεχνογνωσίας και άρτιας εκτέλεσης. Με ύψος 90 εκατοστών και βάρος 40 κιλών είναι το μεγαλύτερο σε μέγεθος ανάγλυφο μετάλλινο αγγείο  της κλασικής αρχαιότητας. Προέρχεται από τον πλουσιότερο  τάφο του νεκροταφείου του Δερβενίου, τον τάφο Β’.  Περιείχε τα υπολείμματα της καύσης ενός άνδρα και μιας νεαρής γυναίκας, οι οποίοι συνοδεύονταν από πολύτιμα κτερίσματα. Επάνω στον κρατήρα είχε τοποθετηθεί το χρυσό στεφάνι μυρτιάς που εκτίθεται στη διπλανή προθήκη.
Ο κρατήρας χρονολογείται στα 330-320 π.Χ. και πιθανότατα κατασκευάστηκε σε κάποιο εργαστήριο της Μακεδονίας από καλλιτέχνη εξοικειωμένο με την αττική τέχνη. Το σώμα του αποτελείται από δύο χάλκινα σφυρήλατα ελάσματα, ενώ χυτές είναι οι λαβές, η βάση, το χείλος και τα αγαλμάτια του ώμου. Η έντονα χρυσίζουσα επιφάνεια  του μπρούντζινου αγγείου οφείλεται στην πολύ υψηλή περιεκτικότητα του κράματος χαλκού σε κασσίτερο. 
Η ανάγλυφη παράσταση απεικονίζει τον ιερό γάμο του Διονύσου με την Αριάδνη, με το θεϊκό ζευγάρι  να περιβάλλεται από Μαινάδες σε διονυσιακή έκσταση. Χαμηλά στο σώμα άγρια ζώα κυνηγούν και κατασπαράζουν ένα ελάφι και ένα μοσχάρι. Στον ώμο του αγγείου κάθονται αγαλμάτια στη μορφή Μαινάδων, Διονύσου και Σιληνού, ενώ στο λαιμό εικονίζονται δώδεκα ζώα. Τα προσωπεία στις λαβές εικονίζουν τον Ηρακλή, έναν γενειοφόρο θεό με κέρατα και τον Άδη. Το σώμα και το λαιμό του αγγείου περιβάλλουν κλαδιά αμπέλου και κισσού. 
Ιδιαίτερο ενδιαφέρον παρουσιάζει η ύπαρξη επιγραφής με ένθετα αργυρά γράμματα στο χείλος του αγγείου, η οποία  μνημονεύει τον Αστίωνα, γιο του Αναξαγόρα από τη Λάρισα. Αναπάντητο παραμένει το ερώτημα εάν ο Αστίωνας ήταν ο νεκρός του τάφου ή ο προηγούμενος  ιδιοκτήτης του κρατήρα. Αυτό που είναι βέβαιο, από τα πολύτιμα αντικείμενα που βρέθηκαν, είναι ότι ο νεκρός του τάφου Β’ ανήκε στην αριστοκρατία της μακεδονικής κοινωνίας της εποχής.
Ο κρατήρας ανήκει στα σκεύη που χρησιμοποιούνταν στα συμπόσια για την ανάμειξη του οίνου με νερό, καθώς οι αρχαίοι κατανάλωναν κρασί, δηλαδή οίνο νερωμένο. Μάλιστα, το στόμιο του αγγείου έκλεινε με έναν χάλκινο ηθμό, δηλαδή ένα σουρωτήρι, για το φιλτράρισμα του κρασιού. Η χρήση του κρατήρα ως τεφροδόχου αγγείου δεν είναι τυχαία: σχετίζεται με τις δοξασίες για τη συνέχιση του συμποσίου στον άλλο κόσμο, καθώς και με την αναγέννηση που παρείχε στους πιστούς του ο Διόνυσος, όπως δηλώνει άλλωστε η επιλογή μιας διονυσιακής σκηνής για τη διακόσμησή του."
4,"47","Μόνιμη Έκθεση: ""Ο Χρυσός των Μακεδόνων""","Αργυρή κουτάλα","Η ασημένια κουτάλα (αρύταινα, στα αρχαία ελληνικά) βρέθηκε στον κιβωτιόσχημο τάφο Β’ του Δερβενίου, μαζί με πολλά άλλα κτερίσματα, όπως πολύτιμα σκεύη, κοσμήματα και οπλισμό, ανάμεσά τους και ο εντυπωσιακός Κρατήρας του Δερβενίου. Αποτελεί ένα από τα σκεύη που χρησιμοποιούνταν στα αρχαία συμπόσια, και χρησίμευε για τη μετάγγιση του κρασιού από τα μεγάλα αγγεία στα μικρότερα που προορίζονταν για την πόση. 
Το σχήμα της δεν διαφέρει σχεδόν καθόλου από αυτό μιας σύγχρονης κουτάλας,  με εξαίρεση ίσως τη λαβή της που απολήγει σε κομψή κεφαλή χήνας. 
Οι κουτάλες, χάλκινες ή ασημένιες, είναι συνηθισμένο εύρημα στους τάφους και απαντούν συχνά μαζί με άλλα μεταλλικά σκεύη που  χρησιμοποιούνταν για το σερβίρισμα και την κατανάλωση του κρασιού στη διάρκεια των συμποσίων, όπως οινοχόες, κάνθαρους, φιάλες, σουρωτήρια και άλλα. Η τοποθέτηση ενός συμποσιακού σερβίτσιου μέσα στον τάφο προβάλλει την εξέχουσα οικονομική και κοινωνική θέση του νεκρού εν ζωή, ενώ ταυτόχρονα αντανακλά τις θρησκευτικές δοξασίες της εποχής για συνέχιση του συμποσίου στον άλλο κόσμο."
5,"47","Μόνιμη Έκθεση: ""Ο Χρυσός των Μακεδόνων""","Αργυρό σουρωτήρι","Το ασημένιο σουρωτήρι (ηθμός, στα αρχαία ελληνικά) προέρχεται από τον τάφο Β’ του Δερβενίου και βρέθηκε μαζί με άλλα μεταλλικά σκεύη συμποσίου. 
Έχει κατασκευαστεί με χύτευση, ενώ με σφυρηλάτηση διαμορφώθηκε η βάθυνση στο κέντρο. Το γενικότερο σχήμα του εύκολα παραπέμπει στα σύγχρονα μας στραγγιστήρια, με μοναδική ίσως εξαίρεση τις ιδιαίτερα περίτεχνες λαβές του, που απολήγουν σε κεφαλές χήνας, με εγχάρακτες λεπτομέρειες και επιχρύσωση. 
Το σουρωτήρι αποτελούσε μέρος του σερβίτσιου των συμποσίων κατά την αρχαιότητα. Εφάρμοζε στο χείλος των κρατήρων ή των αγγείων πόσης και φιλτράριζε το κρασί από τα κατακάθια ή τα μυρωδικά που είχαν προστεθεί για την ενίσχυση της γεύσης και του αρώματός του. Οι δύο λαβές διευκόλυναν τον χειρισμό αλλά και την ανάρτησή του όταν δεν ήταν σε χρήση. 
Τα μεταλλικά σουρωτήρια απαντούν σε πλούσιους τάφους της Μακεδονίας στα τέλη του 4ου αι. π.Χ., συνήθως μαζί με άλλα μετάλλινα αγγεία συμποσίου και πάντα μαζί με κουτάλες από το ίδιο μέταλλο, όπως αυτή που προέρχεται από τον ίδιο τάφο και εκτίθεται στην ίδια προθήκη. 
Η χρήση σερβίτσιων από πολύτιμα υλικά και με πλούσια διακόσμηση στη διάρκεια των αρχαίων συμποσίων αλλά και ως ταφικά κτερίσματα δεν είναι τυχαία. Τα συμπόσια ήταν μία κοινωνική και ψυχαγωγική συνάθροιση εκλεκτών προσκεκλημένων, συνοδεία φαγητού και κρασιού, που οργανώνονταν κυρίως από ευκατάστατες οικογένειες αριστοκρατών. Αποτελούσαν, επομένως, μία ευκαιρία προβολής του πλούτου και του κύρους της οικογένειας, τόσο για τα μέλη της που βρίσκονταν στη ζωή όσο και μετά θάνατον."
6,"49","Μόνιμη Έκθεση: ""Ο Χρυσός των Μακεδόνων""","Περιτραχήλιο πολεμιστή","Το περιτραχήλιο ανήκει στα αμυντικά όπλα του πολεμιστή και αποτελούσε μέρος της πανοπλίας του. Φοριόταν επάνω από τον δερμάτινο ή τον λινό θώρακα, ως ένα είδος κολάρου ή περιλαίμιου, και  προστάτευε τον τράχηλο και το ακάλυπτο τμήμα του λαιμού του πολεμιστή.
Το περιτραχήλιο που εντοπίστηκε στο Δερβένι προέρχεται από τον κιβωτιόσχημο τάφο Β’, που ανήκε σε πλούσιο βασιλικό εταίρο και μια γυναίκα. Έχει σχήμα ημισελήνου, ενώ τμήμα από τον δερμάτινο πυρήνα του κολάρου έχει συμπληρωθεί με σύγχρονο δέρμα. Επάνω στον δερμάτινο πυρήνα ήταν πυκνά ραμμένες χάλκινες επιχρυσωμένες φολίδες, θυμίζοντας δέρμα ερπετού. 
Το περιτραχήλιο εμφανίζεται στην εποχή του Μ. Αλεξάνδρου, ως δάνειο από τους αρχαίους Θράκες. Είναι λιγοστά τα γνωστά παραδείγματα από τη Μακεδονία (π.χ. από την Πύδνα, την Κατερίνη και τη Βεργίνα) και όλα χρονολογούνται στα τελευταία χρόνια του 4ου αι. π.Χ. Πιθανώς τα φορούσαν μόνο ευγενείς και ανώτατοι αξιωματούχοι, ενώ ο Πλούταρχος αναφέρει ότι περιτραχήλιο φορούσε ο Μ. Αλέξανδρος στη μάχη στα Γαυγάμηλα."
7,"49","Μόνιμη Έκθεση: ""Ο Χρυσός των Μακεδόνων""","Ένα αρχαίο επιτραπέζιο παιχνίδι","Το παιχνίδι σώζεται αποσπασματικά και βρέθηκε στον κιβωτιόσχημο τάφο Β’ του Δερβενίου που χρονολογείται στα 330-300 π.Χ.
Αποτελούνταν από έναν πιθανότατα ξύλινο πτυσσόμενο πίνακα, που λόγω του υλικού του δεν διατηρήθηκε. Σώζονται, ωστόσο, τα σιδερένια ελάσματα που τον πλαισίωναν, τρεις χάλκινοι μεντεσέδες, καθώς και 20 πούλια που ήταν κατασκευασμένα από γυαλί σε τρεις διαφορετικές αποχρώσεις: μπλε, λαδί και άχρωμα διαφανή. Τα τρία χρώματα δηλώνουν πιθανότατα τη συμμετοχή τριών, αντίστοιχα, παικτών. 
Ενδεχομένως ταυτίζεται με ένα παιχνίδι της αρχαιότητας που ονομαζόταν «πέντε γραμμαί». Στον πίνακα, που εκτός από ξύλινος, μπορεί να ήταν πήλινος, λίθινος ή μεταλλικός, υπήρχαν από πέντε ή έντεκα παράλληλες γραμμές, στις οποίες διατάσσονται τα πούλια, οι λεγόμενοι πεσσοί. Οι παίχτες, που θα χρησιμοποιούσαν ζάρια, κινούσαν τα πούλια και η άφιξη στην κεντρική γραμμή αναδείκνυε τον νικητή.  
Πρόκειται για παιχνίδι ενηλίκων, αποκλειστικά ανδρικό, που εμφανίστηκε στην Ελλάδα κατά τον 6ο αι. π.Χ. Η παρουσία γυάλινων πεσσών σε λιγοστούς πλούσιους ανδρικούς τάφους συνδέεται με μεταθανάτιες δοξασίες για τη διασκέδαση των νεκρών στον κάτω κόσμο και την προβολή του αριστοκρατικού ιδεώδους."
8,"55","Μόνιμη Έκθεση: ""Ο Χρυσός των Μακεδόνων""","Ένα δαχτυλίδι που δωρίστηκε","Το χρυσό δακτυλίδι βρέθηκε το 1962 στον λακκοειδή τάφο Ζ’ του νεκροταφείου του Δερβενίου, ο οποίος περιείχε τα κατάλοιπα της καύσης μίας γυναίκας και πιθανώς και ενός άνδρα. 
Το χρυσό δακτυλίδι διατηρείται σε άριστη κατάσταση και είναι  φτιαγμένο από συμπαγή σφυρηλατημένο χρυσό. Στην επάνω επίπεδη επιφάνειά του, τη λεγόμενη σφεδόνη, υπάρχει  η εγχάρακτη επιγραφή ΚΛΕΙΤΑΙΔΩΡΟΝ, που σημαίνει «δώρο για την Κλείτα». Προφανώς, πρόκειται για την κάτοχο του δακτυλιδιού, δηλαδή τη νεκρή γυναίκα του τάφου, στην οποία και είχε προσφερθεί ως δώρο όσο ζούσε. 
Το δακτυλίδι αυτό, μαζί με τα  υπόλοιπα κτερίσματα που συνόδευαν τη νεκρή, κυρίως χάλκινα σκεύη και χρυσά κοσμήματα, αποτελούν δείκτη της εξέχουσας οικονομικής καικοινωνικής θέσης της στην τοπική κοινωνία.
Τα χρυσά δαχτυλίδια που φέρουν χαριστική επιγραφή δεν είναι ιδιαίτερα συνηθισμένα . Αν και ο τάφος Ζ’ του Δερβενίου χρονολογείται στα 300-280 π.Χ., το χρυσό δαχτυλίδι κατασκευάστηκε τουλάχιστον 50 χρόνια νωρίτερα και χρησιμοποιήθηκε εν ζωή, προτού καταλήξει να συνοδεύει την Κλείτα στο μακρινό ταξίδι της."
9,"0","Μόνιμη Έκθεση: ""Προς τη Γένεση των Πόλεων""","Ένα ραμφόστομο αγγείο","Το αγγείο προέρχεται από το νεκροταφείο των τύμβων στη θέση Καρίτσα-Γαβριά της περιοχής του μακεδονικού Ολύμπου, στη νότια Πιερία. Χρονολογείται στην Πρώιμη Εποχή Σιδήρου, πιο συγκεκριμένα, γύρω στο 900 π.Χ. και αποτελούσε κτέρισμα, δηλαδή ήταν τοποθετημένο μέσα στον τάφο,  δίπλα στα πόδια της νεκρής.
Πρόκειται για ένα πήλινο χειροποίητο αγγείο, που το γενικότερο σχήμα του μάς είναι οικείο έως τις μέρες μας: μία κανάτα, μία ραμφόστομη πρόχους όπως λεγόταν στην αρχαιότητα, μιας και η προχοή της μοιάζει με  ράμφος πουλιού. Η εξωτερική επιφάνεια του αγγείου είχε γυαλιστεί με σκληρό εργαλείο πριν το ψήσιμο, ενώ ιδιαίτερο ενδιαφέρον παρουσιάζει η γραπτή διακόσμησή του: ποικίλα γεωμετρικά μοτίβα, όπως ταινίες, τρίγωνα και τεθλασμένες γραμμές, που αποδίδονται με σκουρόχρωμη θαμπή βαφή. Αυτού του είδους η θαμπή διακόσμηση πάνω στη στιλπνή επιφάνεια των αγγείων ονομάζεται αμαυρόχρωμη και έχει τις ρίζες της στην κεραμική παράδοση της Μέσης Εποχής Χαλκού της κεντρικής και νότιας Ελλάδας."
10,"0","Μόνιμη Έκθεση: ""Προς τη Γένεση των Πόλεων""","Πολύσπειρα βραχιόλια ","Τα δύο μπρούντζινα, εντυπωσιακά σε μέγεθος, πολύσπειρα βραχιόλια εντοπίστηκαν στο νεκροταφείο της Εποχής Σιδήρου στη Νέα Φιλαδέλφεια Θεσσαλονίκης, μέσα στον τάφο μιας νεαρής γυναίκας του 7ου αι. π.Χ. Πρόκειται για μία εξαιρετικά πλούσια γυναικεία ταφή, την οποία συνόδευαν πολύτιμα κτερίσματα, όπως αγγεία, χάλκινα κοσμήματα και εξαρτήματα για τη διακόσμηση του ενδύματος και των μαλλιών της νεκρής.
Τα δύο βραχιόλια, όπως άλλωστε και τα περισσότερα αντικείμενα, βρέθηκαν στοιβαγμένα στη γωνία του τάφου. Προφανώς αποτελούσαν ζεύγος και φορεμένα θα κάλυπταν τα δύο  χέρια της, από τον καρπό έως τον αγκώνα. Είναι κατασκευασμένα από ένα μονοκόμματο, σχετικά λεπτό, ταινιωτό στέλεχος που ελίσσεται και σχηματίζει 11 ολόκληρες και δύο μισές σπείρες. Η διάμετρος του κάθε βραχιολιού είναι μικρότερη στο ένα άκρο και σταδιακά φαρδαίνει προς το άλλο, ενώ οι απολήξεις του διακοσμούνται με μικρές εγχαράξεις που σχηματίζουν ψαροκόκαλο.
Τα βαριά πολύσπειρα βραχιόλια είναι ιδιαίτερα δημοφιλή στη Μακεδονία, στα νεκροταφεία της Εποχής Σιδήρου (κυρίως του 8ου και 7ου αι. π.Χ.), όπως της Βεργίνας, της Τσαουσίτσας, του Παλιού Γυναικόκαστρου, της Αξιούπολης και αλλού. Με εξαίρεση ορισμένα μεμονωμένα ευρήματα, η νοτιότερη περιοχή εξάπλωσης τους θεωρείται η Θεσσαλία, ενώ είναι πολύ διαδεδομένα από τον βορειοελλαδικό χώρο μέχρι τα Βαλκάνια και την Κεντρική Ευρώπη."
11,"34","Μόνιμη Έκθεση: ""Ο Χρυσός των Μακεδόνων""","Μια σπάνια παράσταση θηλασμού ","Στο αρχαίο νεκροταφείο που αποκαλύφθηκε στο αεροδρόμιο του Σέδες στη Θεσσαλονίκη ήρθε στο φως ο τάφος μιας γυναίκας, που χρονολογείται στα 330-320 π.Χ. Η νεκρή είχε  τοποθετηθεί πάνω σε πολυτελή κλίνη και συνοδευόταν από πολλά πολύτιμα αντικείμενα. 
Ανάμεσά τους ήταν και ένα χρυσό δακτυλίδι, το οποίο έχει πάνω του την έγγλυφη παράσταση μιας γυναίκας που θηλάζει ένα γυμνό μικρό παιδί. Η γυναίκα κάθεται σε μια καρέκλα (έναν αρχαίο κλισμό), ντυμένη με χιτώνα και ιμάτιο, και κρατά με το δεξί της χέρι στην αγκαλιά της το παιδί. Με το βλέμμα της στραμμένο σε αυτό και το κεφάλι της σκυμμένο πάνω του, η παράσταση αποπνέει μια έντονη αίσθηση τρυφερότητας. 
Το θέμα του θηλασμού είναι σπάνιο στην αρχαία ελληνική τέχνη. Η σπανιότητα αυτή μας κάνει να πιστεύουμε πως στις περισσότερες περιπτώσεις η γυναίκα που απεικονίζεται δεν ταυτίζεται με θνητή αλλά με θεότητα, όπως –για παράδειγμα– την Αφροδίτη, την Ήρα, τη Δήμητρα, την Περσεφόνη και την Ειλειθυία, προστάτιδες θεές των βρεφών και των μικρών παιδιών. 
Στο συγκεκριμένο δαχτυλίδι δεν είναι σαφές εάν η γυναίκα που θηλάζει είναι μία θεότητα- προστάτιδα ή κάποια θνητή, όπως η μητέρα του μικρού παιδιού ή η τροφός του, δηλαδή η παραμάνα του. Οι πολύ λεπτές χαράξεις πάνω στο δακτυλίδι, ανεξίτηλα σημάδια φθοράς από τη χρήση του, μάς επιτρέπουν να υποθέσουμε ότι η γυναίκα που ήταν θαμμένη στον τάφο του Σέδες ήταν, ίσως, και η ιδιοκτήτρια του δακτυλιδιού, το οποίο και φορούσε όσο ζούσε. Η παράσταση θηλασμού πάνω σε αυτό δηλώνει, μάλλον, την ιδιότητά της ως μητέρα. Πολύ πιθανόν, επομένως, η γυναίκα να θάφτηκε με το δακτυλίδι, ζητώντας έτσι την αιώνια προστασία της θεότητας για το παιδί της."
12,"36","Μόνιμη Έκθεση: ""Ο Χρυσός των Μακεδόνων""","Ένα σχεδόν χρυσό αγγείο","Στο νεκροταφείο  της αρχαίας Αίνειας, στην περιοχή της Νέας Μηχανιώνας Θεσσαλονίκης, βρέθηκε ένας κιβωτιόσχημος τάφος που χρονολογείται γύρω στο 350-325 π.Χ. και περιείχε μία χάλκινη υδρία με τα καμένα οστά μιας γυναίκας. 
Ανάμεσα στα πλούσια κτερίσματα που συνόδευαν τη νεκρή, ξεχωρίζει  ένα επιχρυσωμένο αγγείο που προοριζόταν για την κατανάλωση υγρών, μία κοτύλη όπως ονομαζόταν από τους αρχαίους. Το αγγείο είναι κατασκευασμένο από πηλό. Όμως, ολόκληρη η εξωτερική επιφάνειά του είναι καλυμμένη με λεπτότατο φύλλο χρυσού, το οποίο έχει στερεωθεί με τη βοήθεια οργανικής κόλλας που, ίσως, είχε ως βάση της τον κρόκο αυγού. Με τον τρόπο αυτόν, το απλό πήλινο αγγείο αποκτά μια πιο πολυτελή όψη: πλέον μοιάζει στη λάμψη και το χρώμα με χρυσό! Είναι ενδιαφέρον, μάλιστα, πως – μάλλον για λόγους εξοικονόμησης ? η επιχρύσωση περιορίστηκε μόνο στην εξωτερική επιφάνεια του αγγείου, αυτή δηλαδή που ήταν άμεσα ορατή. 
Με παρόμοιο τρόπο επιχρυσώθηκαν και τα αλάβαστρα που τοποθετήθηκαν μέσα στον τάφο, ενώ κάποια άλλα πήλινα αγγεία καλύφθηκαν με φύλλα κασσίτερου, δίνοντας έτσι την εντύπωση ασημένιων.
Η κάλυψη των αγγείων με φύλλα πολύτιμων μετάλλων δεν στόχευε στην εξαπάτηση ή την απλή μίμηση μετάλλινων σκευών, αλλά στον οπτικό εντυπωσιασμό: τα απλά πήλινα αγγεία «μεταμορφώνονται» σε πολύτιμα αντικείμενα, που φανερώνουν τον πλούτο και την ευμάρεια των ανθρώπων που τα κατείχαν, τόσο εν ζωή όσο και μετά θάνατον."
13,"68","Μόνιμη Έκθεση: ""Ο Χρυσός των Μακεδόνων""","Δύο περίτεχνες καρφίτσες ","Οι δύο χρυσές καρφίτσες (περόνες, όπως ονομάζονταν στην αρχαιότητα) εντυπωσιάζουν με το μέγεθος και την πλούσια διακόσμησή τους. Αποτελούσαν ζευγάρι και προέρχονται από το αρχαϊκό νεκροταφείο στη Σίνδο Θεσσαλονίκης. Συνόδευαν την πλούσια ταφή μιας νέας γυναίκας και χρονολογούνται γύρω στο 500-510 π.Χ. 
Αποτελούνται από μία συμπαγή βελόνα και δύο σφαιρικές χάντρες που διαμορφώνουν την κεφαλή της κάθε καρφίτσας, η οποία απολήγει σε ρόδακα και άνθος. Οι χάντρες είναι κατασκευασμένες από σφυρήλατο χρυσό έλασμα και είναι πολύ πλούσια διακοσμημένες με χρυσά σύρματα και κόκκους χρυσού που δημιουργούν φυτικά μοτίβα. Οι δύο αυτές τεχνικές, γνωστές ως συρματερή και κοκκίδωση, αποτελούν δύο από τους πιο συνηθισμένους τρόπους διακόσμησης χρυσών αντικειμένων στην αρχαιότητα. 
Οι περόνες είναι ένας τύπος κοσμήματος που δεν σχετίζεται άμεσα με το ανθρώπινο σώμα, αλλά με το ένδυμα. Η χρήση τους συνδέεται με την επικράτηση ενός γυναικείου ενδύματος από μονοκόμματο ύφασμα, του δωρικού πέπλου. Χρησιμοποιούνταν για τη στερέωσή του πάνω στους ώμους, συνήθως σε ζεύγη, μία στην κάθε πλευρά, με την κεφαλή προς τα πάνω. 
Οι χρυσές περόνες αυτού του τύπου δεν ήταν ιδιαίτερα διαδεδομένες. Κυρίως εντοπίζονται σε αρχαϊκούς τάφους της Μακεδονίας και συνδέονται με ταφές εύπορων γυναικών. Τα παραδείγματα από τη Σίνδο έχουν κατασκευασθεί σε τοπικά εργαστήρια που χρησιμοποιούσαν τον χρυσό του Γαλλικού ποταμού."
14,"65","Μόνιμη Έκθεση: ""Ο Χρυσός των Μακεδόνων""","Δύο περίτεχνα σκουλαρίκια ","Το ζεύγος των χρυσών σκουλαρικιών προέρχεται από έναν γυναικείο τάφο στο αρχαϊκό νεκροταφείο της Σίνδου στη Θεσσαλονίκη και χρονολογείται γύρω στο 530-520 π.Χ. Τα σκουλαρίκια βρέθηκαν δίπλα στο κρανίο της νεκρής, στη θέση των αυτιών.
Το κάθε σκουλαρίκι αποτελείται από μία ταινία, πλούσια διακοσμημένη με χρυσά σύρματα που δημιουργούν μία σχεδόν δαντελωτή επιφάνεια. Στο ένα άκρο της, η ταινία καταλήγει σε  ένα μεγάλο άνθος με πέταλα, και δίπλα του δύο όμοια, μικρότερα άνθη. Στο άλλο άκρο της ταινίας δημιουργείται μία θηλιά, όπου κούμπωνε ο γάντζος που υπήρχε στο πίσω μέρος του άνθους. Τα σκουλαρίκια θα κρέμονταν από τα αυτιά με μεταλλικό κρίκο που, όμως, δεν διατηρήθηκε. Η διακόσμηση των σκουλαρικιών συμπληρώνεται με την τεχνική της κοκκίδωσης, δηλαδή με την επικόλληση πολύ μικρών κόκκων χρυσού.
Πρόκειται για ένα από τα πιο πολύτιμα και περίτεχνα παραδείγματα σκουλαρικιών από το αρχαίο νεκροταφείο της Σίνδου. Η υψηλή ποιότητα κατασκευής και διακόσμησής τους μαρτυρούν την αξιοθαύμαστη δεξιοτεχνία των αρχαίων χρυσοχόων. 
Την καταστόλιστη νεκρή γυναίκα του συγκεκριμένου τάφου συνόδευαν και άλλα πολύτιμα αντικείμενα, όπως μία χρυσή μάσκα, ελάσματα, μεταλλικά και γυάλινα αγγεία, σιδερένια ομοιώματα επίπλων και άμαξας, μαχαιρίδια και πολλά άλλα, αδιάψευστοι μάρτυρες της δύναμης και του πλούτου της τοπικής ελίτ."
15,"61","Μόνιμη Έκθεση: ""Ο Χρυσός των Μακεδόνων""","Χάλκινο κράνος ","Το χάλκινο κράνος βρέθηκε στο αρχαϊκό νεκροταφείο της Σίνδου και χρονολογείται γύρω στο 540 π.Χ. Προκαλεί εντύπωση ότι βρέθηκε μέσα στον τάφο όχι ενός πολεμιστή, όπως θα περίμενε κανείς, αλλά ενός μικρού αγοριού.

Πρόκειται για μία περικεφαλαία του λεγόμενου «ιλλυρικού» τύπου. Οι δύο νευρώσεις που υπάρχουν στο πάνω μέρος του, στο λεγόμενο επίκρανο, χρησίμευαν για τη στερέωση του λοφίου. Γύρω από το άνοιγμα που υπάρχει για το πρόσωπο έχουν επικολληθεί τρία ορθογώνια χρυσά ελάσματα με ανάγλυφη διακόσμηση ζώων, αγγείων και ανθεμίων. Τα χρυσά ελάσματα που διακοσμούν το κράνος τοποθετήθηκαν πριν την ταφή, μαζί με τα υπόλοιπα χρυσά ελάσματα που κάλυπταν το πρόσωπο, το δεξί χέρι και τα ενδύματα του νεκρού, και φέρουν παρόμοια διακόσμηση. 
Τα κράνη αυτού του τύπου είναι ιδιαίτερα συχνά στον χώρο της Μακεδονίας,  κυρίως κατά τους αρχαϊκούς χρόνους. Ανήκουν στον αμυντικό οπλισμό και τα συναντάμε στους ανδρικούς τάφους, όπου συνήθως δηλώνουν την ιδιότητα του νεκρού ως πολεμιστή όσο ζούσε. Τα όπλα μπορεί, ωστόσο, να τοποθετούνταν μέσα στους τάφους και για συμβολικούς λόγους: είτε ως επιβράβευση του νεκρού για την αριστεία του είτε ως απόδοση τιμών ήρωα στο πρόσωπό του. 
Αυτό, βέβαια, δεν ισχύει στην περίπτωση της συγκεκριμένης ταφής, καθώς το μικρό αγόρι δεν θα μπορούσε να είναι πολεμιστής. Σίγουρα, ωστόσο, η τοποθέτηση του κράνους δίπλα στο κεφάλι του παιδιού και η διακόσμησή του με χρυσά ελάσματα μαρτυρούν, σε συνδυασμό και με τα υπόλοιπα πολύτιμα κτερίσματα της ταφής, ότι το νεαρό αγόρι θα ανήκε σε μια πλούσια οικογένεια με σημαντική κοινωνική και οικονομική θέση και θα συμβόλιζαν τον ρόλο που θα αναλάμβανε, αν ο θάνατος δεν έκοβε τόσο σύντομα το νήμα της ζωής του."
16,"22","Μόνιμη Έκθεση: ""Ο Χρυσός των Μακεδόνων""","Για το ταξίδι προς την αθανασία","Το χρυσό έλασμα που βλέπετε βρέθηκε μέσα σε έναν ανδρικό τάφο στο αρχαϊκό νεκροταφείο της Νέας Φιλαδέλφειας και χρονολογείται γύρω στο 475-450 π.Χ.
Τα χρυσά ελάσματα αυτού του τύπου έχουν καθαρά νεκρική χρήση και χαρακτηρίζονται ως επιστόμια, επειδή ακριβώς χρησιμοποιούνταν για να καλύψουν το στόμα του νεκρού. Οι οπές που υπάρχουν στο πλάι τους δηλώνουν είτε ότι ήταν ραμμένα πάνω σε κάποιο ύφασμα που κάλυπτε το πρόσωπο του νεκρού είτε ότι ήταν περασμένα με νήμα γύρω από το κεφάλι για τη συγκράτησή τους στο στόμα.
Το συγκεκριμένο επιστόμιο έχει σχήμα ρόμβου και σώζεται σε εξαιρετικά καλή κατάσταση. Είναι μοναδικό ως προς το μέγεθός του, που φτάνει περίπου τα 20 εκ. σε μήκος, αλλά και ως προς το πάχος του φύλλου χρυσού από το οποίο ήταν φτιαγμένο. Το σφυρήλατο έλασμα φέρει ανάγλυφη φυτική διακόσμηση που αποτελείται από έναν ρόδακα με 16 φύλλα, ο οποίος πλαισιώνεται από δύο ανοιχτά άνθη λωτού. Από την ίδια μήτρα φαίνεται να κατασκευάστηκε και το μεγάλο ακτινωτό έλασμα με ρόδακα που εκτίθεται στην ίδια προθήκη και, πιθανώς, κοσμούσε το ένδυμα στο στήθος του νεκρού.
Τα επιστόμια είναι κατασκευασμένα από χρυσό, ενώ σπανιότερα είναι τα παραδείγματα από άργυρο. Το πιο διαδεδομένο σχήμα τους είναι ο ρόμβος, καθώς ταιριάζει στο σχήμα του στόματος. Εκτός από τα χρυσά επιστόμια με διακόσμηση υπάρχουν και ενεπίγραφα, τα οποία συνόδευαν τους μύστες των Βακχικών-Ορφικών μυστηρίων στον Κάτω Κόσμο.
Η παράδοση να καλύπτεται εν μέρει ή και ολόκληρο το πρόσωπο του νεκρού με χρυσά ελάσματα είναι αρχαιότατη και μπορεί να αναχθεί πίσω στην Εποχή του Χαλκού και τις μυκηναϊκές παραδόσεις. Η παρουσία τους είναι πολύ συνηθισμένη στη Μακεδονία, σε τάφους των αρχαϊκών χρόνων. Δεν αποκλείεται τα επιστόμια να αποτελούσαν μια οικονομικότερη εκδοχή της χρυσής μάσκας,  που κάλυπτε ολόκληρο το πρόσωπο του νεκρού. Ο χαρακτήρας τους ήταν ίσως αποτροπαϊκός, διασφαλίζοντας την προστασία του νεκρού σώματος από τη φθορά. Η επιλογή εξάλλου του χρυσού για την κατασκευή τους δεν είναι τυχαία: ο χρυσός, ως άφθαρτο υλικό, ήταν φορτισμένος με μαγικές ιδιότητες και συμβόλιζε τη διατήρηση της σάρκας και την αθανασία."
17,"70","Μόνιμη Έκθεση: ""Ο Χρυσός των Μακεδόνων""","Στεφανωμένοι στον θάνατο ","Το Αρχαιολογικό Μουσείο Θεσσαλονίκης φιλοξενεί  τη μεγαλύτερη στον κόσμο συλλογή χρυσών στεφανιών της κλασικής και ελληνιστικής περιόδου. 
Το χρυσό στεφάνι ανθισμένης μυρτιάς που βλέπετε χρονολογείται στο τέλος του 4ου αι. π.Χ. και πιθανώς προέρχεται από τάφο στην Κεντρική Μακεδονία, ο οποίος θα ανήκε σε σημαντικό πρόσωπο της μακεδονικής αριστοκρατίας. Το στεφάνι εντοπίσθηκε και διακινήθηκε παράνομα ως προϊόν λαθρανασκαφής και αρχαιοκαπηλίας. Έπειτα από συστηματική και επίμονη έρευνα, εντοπίστηκε στο μουσείο J. Paul Getty στο Λος Άντζελες και  επιστράφηκε στην ιδιαίτερη πατρίδα του το 2007.
Αποτελεί ένα από τα πιο πλούσια διακοσμημένα στεφάνια που έχει σωθεί από την αρχαιότητα και αποδίδεται σε εργαστήριο της ευρύτερης περιοχής της Θεσσαλονίκης. Αποτελείται από δύο σωληνωτά στελέχη που δένονται σφιχτά μεταξύ τους με χρυσό σύρμα. Σε αυτά είναι στερεωμένα 26 κλαδιά με φύλλα μυρτιάς και 135 άνθη, τα οποία παρουσιάζουν μεγάλη ποικιλία και αποδίδονται με εξαιρετικά λεπτομερή και φυσιοκρατικό τρόπο. Είναι εντυπωσιακό πως ο θεατής μπορεί με γυμνό μάτι να διακρίνει όλα τα τμήματα του άνθους: τον κάλυκα, τα πέταλα, τα σέπαλα και τους στήμονες. Μάλιστα, κάποια πέταλα, κυρίως στο μπροστινό τμήμα του στεφανιού, διακοσμούνται με πράσινο και γαλάζιο σμάλτο, ενώ οι χρυσοί στήμονες απολήγουν σε χρυσά ή γυάλινα σφαιρίδια, γαλάζιου ή λευκού χρώματος. Η πολυχρωμία αυτή δημιουργεί ένα μοναδικό αισθητικό αποτέλεσμα, που όχι μόνο εντυπωσιάζει αλλά προκαλεί συγκίνηση στον σύγχρονο θεατή. 
Τα χρυσά στεφάνια μιμούνται τα φυσικά που γίνονταν από φύλλα, καρπούς και άνθη διάφορων φυτών, όπως μυρτιάς, βελανιδιάς, ελιάς, δάφνης και κισσού. Αποτελούσαν πολύτιμα αντικείμενα που φοριόντουσαν στη ζωή από σημαντικά μέλη αριστοκρατικών οικογενειών σε γάμους, συμπόσια και άλλου είδους επίσημες εκδηλώσεις ιδιωτικού και δημόσιου χαρακτήρα. Στεφάνια φορούσαν, επίσης, οι ιερείς και όσοι συμμετείχαν σε θρησκευτικές τελετουργίες, καθώς και οι μυημένοι σε μυστήρια. Παράλληλα, όμως, ήταν και προσωπικά αντικείμενα που συνόδευαν τον νεκρό ή τη νεκρή στον άλλο κόσμο, είτε ως έπαθλο στον αγώνα της ζωής του, με τον τρόπο που στεφανώνονταν οι αθλητές των αγώνων,  είτε προστατεύοντάς τον στο τελευταίο μακρινό ταξίδι του ως σύμβολο αθανασίας.
Τα χρυσά στεφάνια εμφανίζονται στη Μακεδονία στα τέλη του 5ου ή στις αρχές του 4ου αι. π.Χ., ενώ γνωρίζουν πολύ μεγάλη διάδοση στο δεύτερο μισό του 4ου αι. π.Χ. Ο μεγαλύτερος αριθμός τους προέρχεται από πλούσιους τάφους, τόσο ανδρών όσο και γυναικών, που προφανώς ανήκαν στη μακεδονική αριστοκρατία."
18,"10","Μόνιμη Έκθεση: ""Ο Χρυσός των Μακεδόνων""","Θησαυρός νομισμάτων ","Το σύνολο των 30 αργυρών νομισμάτων βρέθηκε στη Νέα Ποτίδαια Χαλκιδικής, την αρχαία Κασσάνδρεια. Χρονολογείται πριν το 281 π.Χ. και αποτελεί αυτό που στην αρχαιολογική ορολογία ονομάζουμε συμβατικά ως «θησαυρό». Οι «θησαυροί» συχνά ανακαλύπτονται τυχαία και απαρτίζονται από νομίσματα, ή και πολύτιμα αντικείμενα, που κάποιος απέκρυψε κατά την αρχαιότητα, συνήθως σε εποχές κινδύνου, για να τα διασώσει από μία πιθανή λεηλασία.
Ο συγκεκριμένος «θησαυρός» αποτελείται από 8 αργυρά τετράδραχμα και 20 αργυρές δραχμές Αλεξάνδρου Γ’, καθώς και για 2 αργυρές δραχμές Λυσιμάχου. 
Τα αργυρά τετράδραχμα και οι δραχμές του Αλεξάνδρου Γ' φανερώνουν τη νομισματική μεταρρύθμιση, στην οποία προχώρησε ο Μακεδόνας βασιλιάς το 333 ή 332 π.Χ., υιοθετώντας τον αττικό σταθμητικό κανόνα, ώστε τα νομίσματα να κυκλοφορούν στη Μεσόγειο μέσα στο πνεύμα οικουμενικότητας της εποχής. Απεικονίζουν τον αγαπημένο του ήρωα Ηρακλή με λεοντή, και τον ένθρονο Δία με σκήπτρο και αετό, μαζί με την επιγραφή ΑΛΕΞΑΝΔΡΟΥ. 
Ο Λυσίμαχος, ένας από τους διαδόχους του Μεγάλου Αλεξάνδρου, αυτοανακηρύχθηκε βασιλιάς της Θράκης και το 297/296 π.Χ. εισήγαγε έναν νέο τύπο νομίσματος, τους λεγόμενους «λυσιμάχους». Στα νομίσματα αυτά, όπως και στις δύο αργυρές δραχμές που εκτίθενται εδώ, απεικονίζεται η Αθηνά Νικηφόρος και το πιο εντυπωσιακό και δημοφιλές πορτρέτο του Μεγάλου Αλεξάνδρου, θεοποιημένου ως Άμμωνα-Δία. Την παράσταση συνοδεύει η επιγραφή ΒΑΣΙΛΕΩΣ ΛΥΣΙΜΑΧΟΥ. Η απεικόνιση του Μεγάλου Αλεξάνδρου είχε καθαρά ιδεολογικό και προπαγανδιστικό χαρακτήρα, καθώς πρόβαλλε το δικαίωμα του Λυσιμάχου στην κληρονομιά του Μακεδόνα στρατηλάτη, εμφανίζοντάς τον ουσιαστικά ως νόμιμο συνεχιστή του έργου του."
19,"27","Μόνιμη Έκθεση: ""Ο Χρυσός των Μακεδόνων""","Χρυσή καρφίτσα με τη θήκη της ","Η χρυσή διπλή καρφίτσα (περόνη, στην αρχαιολογική ορολογία) προέρχεται από τη Σεβαστή Πιερίας και βρέθηκε σε έναν λακκοειδή τάφο όπου ήταν θαμμένος ένας άνδρας μέσα σε ξύλινη σαρκοφάγο. 
Η καρφίτσα είναι κατασκευασμένη από ένα ενιαίο χρυσό σύρμα που λυγίζει σχηματίζοντας δύο παράλληλες βελόνες με αιχμηρά άκρα. Η κεφαλή της διακοσμείται με τρεις κυκλικές θηλιές που δένονται μεταξύ τους με λεπτό σύρμα. Η θήκη της καρφίτσας αποτελείται από παρόμοιο έλασμα που σχηματίζει δύο σωληνίσκους, μέσα στους οποίους εισχωρούν οι βελόνες, ενώ η κεφαλή της είναι όμοια με αυτήν της καρφίτσας. Ένα χρυσό στριφτό σύρμα συγκρατεί, σαν ένα είδος κορδονιού, την καρφίτσα στη θήκη της, προφανώς για λόγους ασφαλείας.
Οι περόνες αυτού του είδους είναι γνωστές ως «Ιλλυρικού τύπου» και είναι ιδιαίτερα δημοφιλείς στη Μακεδονία και την ευρύτερη περιοχή των Βαλκανίων από τον 6ο μέχρι και τον 4ο αι. π.Χ. Αποτελούν τυπικό κτέρισμα σε ταφές ανδρών, ενώ δεν λείπουν και από γυναικείες. Ο συγκεκριμένος τύπος κοσμήματος αποτελούσε, επομένως, εξάρτημα κυρίως της ανδρικής ενδυμασίας, συγκρατώντας τη χλαμύδα στο ύψος του δεξιού ώμου."
20,"0","Μόνιμη Έκθεση: ""Θεσσαλονίκη, Μακεδονίας Μητρόπολις""","Τα ιερά «βήματα» ","Η μαρμάρινη αναθηματική πλάκα βρέθηκε στο ιερό των Αιγυπτίων θεών της Θεσσαλονίκης, το λεγόμενο Σαραπείο. Πρόκειται για ένα από τα σημαντικότερα ιερά στην περιοχή του Αιγαίου, που λειτουργούσε από τον 3ο αι. π.Χ. έως τον πρώιμο 4ο αι. μ.Χ. Η λατρεία των Αιγυπτίων θεών στη Θεσσαλονίκη υπήρξε πολύ ζωντανή κατά τον 2ο -3ο αι. μ.Χ. και ασκούνταν από όλες τις κοινωνικές τάξεις. 
Η αναθηματική πλάκα, που χρονολογείται τον 1ο αι. π.Χ., φέρει αποτυπώματα δύο πελμάτων υπερφυσικού μεγέθους με την αναθηματική επιγραφή: 
Καικ?λιαι Π?λλαι Σαρ?πιδι,
Ε?σιδι κατ’ ?πιταγ?ν.
Σύμφωνα με αυτήν, η πλάκα ανατέθηκε στους θεούς Σάραπη και Ίσιδα μετά από θεία εντολή (κατ’ ?πιταγ?ν), πιθανώς από δύο γυναίκες με το ίδιο όνομα (Καικιλ?α Π?λλα), οι οποίες ήταν μάλλον απελεύθερες της ίδιας Ρωμαίας κυρίας που ανήκε στην οικογένεια των Καικιλίων. 
Οι ορθογώνιες λίθινες πλάκες με αποτυπώματα πελμάτων ονομάζονται «ίχνη» ή «βήματα» και ήταν συχνά αναθήματα σε ιερά των αιγυπτιακών θεοτήτων, αποτελώντας τεκμήρια της «επιφάνειας» των θεών και της ευγνωμοσύνης των πιστών. Η συγκεκριμένη αναθηματική πλάκα μάς φέρνει στον νου τα σύγχρονα μεταλλικά τάματα που παριστάνουν μέλη του σώματος και αφιερώνονται από τους πιστούς σε ιερά πρόσωπα της Εκκλησίας. Μόνο που στην περίπτωση της πλάκας από το Σαραπείο, τα απεικονιζόμενα γυμνά πέλματα δεν είναι εκείνα των προσκυνητών που ήρθαν να προσευχηθούν στο ιερό, αλλά της  ίδιας της θεότητας ? πιθανότερο της Ίσιδας ?, η οποία «ήρθε» στο ιερό και εισάκουσε την προσευχή τους. "
21,"0","Μόνιμη Έκθεση: ""Θεσσαλονίκη, Μακεδονίας Μητρόπολις""","Λεύκασπις, ο μονομάχος ","Η μαρμάρινη πλάκα με την ανάγλυφη παράσταση προέρχεται πιθανότατα από τη Θεσσαλονίκη και χρονολογείται στο β’ μισό του 2ου αι. μ.Χ. ή στις αρχές του 3ου αι. μ.Χ. Ανήκει στην κατηγορία των λεγόμενων μονομαχικών μνημείων, τα οποία στήνονταν προς τιμή μονομάχων και άλλων επαγγελματιών της αρένας.  
Στην ανάγλυφη παράσταση, μέσα σε τετράγωνο πλαίσιο, απεικονίζεται μετωπικά ο μονομάχος Λεύκασπις, κρατώντας κλαδί φοίνικα και έχοντας τα όπλα στο πλάι του, στον λεγόμενο εικονογραφικό τύπο της «δόξας». Ο εξοπλισμός του, όπως το κράνος, η ορθογώνια ασπίδα, η περισκελίδα, η κνημίδα, και άλλα, δηλώνουν ότι ανήκε στην κατηγορία του σεκούτορα, δηλαδή του βαριά οπλισμένου μονομάχου, ο οποίος συνήθως αγωνιζόταν στην αρένα ενάντια σε έναν ρετιάριο που ήταν ελαφρά οπλισμένος με δίχτυ (rete) και τρίαινα.
Κάτω αριστερά εικονίζεται ένας σκύλος, ενώ πάνω δεξιά 13 στεφάνια νίκης, τοποθετημένα σε τρεις σειρές, που  δηλώνουν ισάριθμες νίκες του μονομάχου σε αγώνες. Το όνομά του, Λεύκασπις, πρέπει να αποτελεί επαγγελματικό ψευδώνυμο. Στο κάτω τμήμα της πλάκας υπάρχει η επιγραφή με  αφιέρωση στη μνήμη του (μνήμης χάρειν) από τη σύζυγό του Φιλουμένη. 
Κατά τους αυτοκρατορικούς χρόνους τα ρωμαϊκά θεάματα, όπως οι μονομαχικοί αγώνες και οι θηριομαχίες, ήταν ιδιαίτερα δημοφιλή στη Θεσσαλονίκη. Μάλιστα, στην αρχαία αγορά της πόλης έχουν βρεθεί μαρμάρινες στήλες με επιγραφές που αποτελούσαν προσκλήσεις σε αγώνες μονομαχιών και θηριομαχιών."
22,"10","Μόνιμη Έκθεση: ""Θεσσαλονίκη, Μακεδονίας Μητρόπολις""","Γυναικείο ειδώλιο ","Το πήλινο ειδώλιο βρέθηκε σε κιβωτιόσχημο τάφο στη Νεάπολη Θεσσαλονίκης. Ο τάφος, που χρονολογείται στην ελληνιστική εποχή, ανήκει σε νεαρή γυναίκα και περιείχε πλήθος πήλινων ειδωλίων, χρυσών κοσμημάτων και άλλων πολύτιμων αντικειμένων που συνόδευαν τη νεκρή. 
Απεικονίζεται μία γυναικεία μορφή που πατά με το αριστερό της πόδι σε έξαρμα, ενώ ο κορμός της γέρνει έντονα προς τα μπροστά. Η στάση της δείχνει γενικότερα την προσπάθεια του κοροπλάστη να αποδώσει το βάθος, με τη μορφή να μοιάζει πραγματικά να κατακτά και τις τρεις διαστάσεις του χώρου.
Η γυναίκα φορά μακρύ χιτώνα και ιμάτιο που αφήνει ακάλυπτο το δεξί στήθος της, σανδάλια στα πόδια και έχει τα μαλλιά της πιασμένα ψηλά. Το λευκό επίχρισμα που διακρίνεται στην επιφάνεια του ειδωλίου αποτελούσε τη βάση για την επίθεση άλλων χρωμάτων, τα οποία όμως δεν διατηρούνται.
Ο συγκεκριμένος εικονογραφικός τύπος χρησιμοποιήθηκε αρχικά για την απόδοση ανδρικών μορφών στη ζωγραφική και την πλαστική. Αργότερα, επεκτάθηκε και σε γυναικείες μορφές που είτε κρατούν κάποιο μουσικό όργανο, οπότε ταυτίζονται με Μούσα, ή  καθρέπτη, οπότε ταυτίζονται με τη θεά Αφροδίτη, είτε  σκύβουν απλώς για να δέσουν το σανδάλι τους. Στο συγκεκριμένο ειδώλιο, η κίνηση του σώματος δεν υποδηλώνει δέσιμο σανδαλιών, ενώ η θέση των χεριών αποκλείει να κρατούσε λύρα. Πιθανώς, επομένως, να πρόκειται για Νύμφη ή, απλώς, για μια γυναικεία μορφή. "
23,"0","Μόνιμη Έκθεση: ""Θεσσαλονίκη, Μακεδονίας Μητρόπολις""","Άγαλμα Μούσας ","Το άγαλμα Μούσας βρέθηκε στο Ωδείο της Αρχαίας Αγοράς Θεσσαλονίκης και χρονολογείται στα τέλη του 2ου ή στις αρχές του 3ου αι. μ.Χ. Είναι κατασκευασμένο από λευκό μάρμαρο, πιθανόν Πεντελικό, και αποτελεί προϊόν τοπικού εργαστηρίου.
Η γυναικεία μορφή φορά χιτώνα, ιμάτιο και υποδήματα. Στο αριστερό χέρι κρατούσε κιθάρα, που σώζεται αποσπασματικά, και στο δεξί  το πλήκτρον, δηλαδή ένα είδος πένας για το παίξιμο του οργάνου. Η κιθάρα αποτελεί εξάλλου και το κύριο στοιχείο για την ταύτιση της μορφής με την Ερατώ, τη Μούσα της λυρικής ποίησης και των ύμνων.
Το άγαλμα της Ερατούς, μαζί με αυτά της Κλειούς, της Ευτέρπης και μιας ακόμα Μούσας, είναι τα μόνα που διασώθηκαν από το σύνολο αγαλμάτων των εννέα Μουσών, τα οποία  αποτελούσαν μέρος του γλυπτού διάκοσμου του Ωδείου στην αρχαία Αγορά της Θεσσαλονίκης και ήταν τοποθετημένα στην πρόσοψη της σκηνής. Οι Μούσες, ως εκπρόσωποι των τεχνών και των γραμμάτων, παραπέμπουν στο είδος των θεαμάτων που λάμβαναν χώρα εκεί, όπως θεατρικές και μουσικές παραστάσεις, και μας αποκαλύπτουν όψεις της πνευματικής και καλλιτεχνικής ζωής της ρωμαϊκής Θεσσαλονίκης.  "
24,"0","Μόνιμη Έκθεση: ""Θεσσαλονίκη, Μακεδονίας Μητρόπολις""","Ένα πολυτελές δάπεδο ","Κατά τη ρωμαϊκή εποχή η Θεσσαλονίκη αποτέλεσε αστικό κέντρο με πολυτελείς οικίες και επαύλεις, αποπνέοντας έναν κοσμοπολίτικο χαρακτήρα. Σε αρκετά πλούσια ιδιωτικά σπίτια αλλά και δημόσια κτίρια αποκαλύφθηκαν εντυπωσιακά ψηφιδωτά δάπεδα που κοσμούσαν τους επίσημους χώρους συγκεντρώσεων και τις αίθουσες συμποσίων. 
Το μεγάλο ψηφιδωτό δάπεδο που εκτίθεται εδώ αποκαλύφθηκε στην οδό Μοιράρχου Κουφίτσα 17 (πρώην οδός Σωκράτους 45) και χρονολογείται στα χρόνια 200-250 μ.Χ. Ανήκει σε μια πολυτελή οικία και κοσμούσε το δάπεδο της αίθουσας συμποσίων. 
Το ψηφιδωτό αποτελείται από τρεις πίνακες με μυθολογικές παραστάσεις, που πλαισιώνονται από ταινίες με γεωμετρικά σχέδια. Η κεντρική παράσταση απεικονίζει  την ανεύρεση της Αριάδνης, της κόρης του βασιλιά Μίνωα της Κρήτης, από τον θεό Διόνυσο και τον θίασό του. Η Αριάδνη, εγκαταλελειμμένη από τον Θησέα, αναπαύεται πάνω σε βράχο. Στο βάθος ξεπροβάλλει ένας φτερωτός Έρωτας που προαναγγέλλει τη μοιραία ένωσή της με τον θεό Διόνυσο, ο οποίος πλησιάζει από αριστερά, στηριζόμενος σε νεαρό Σάτυρο. 
Η επιλογή αυτής της σκηνής παραπέμπει στη λατρεία του θεού Διονύσου, που ήταν συνδεδεμένη με τη χαρά της ζωής και ιδιαίτερα δημοφιλής στις εύπορες οικογένειες της πόλης.
Οι δύο μικρότεροι πίνακες αποδίδουν σκηνές ερωτικής αρπαγής, με τον Απόλλωνα να αρπάζει από τα μαλλιά τη Δάφνη, και τον Δία, μεταμορφωμένο σε αετό, να επιτίθεται στον νεαρό Γανυμήδη. 
Η υψηλή καλλιτεχνική ποιότητα του ψηφιδωτού μαρτυρά την ακμή της τέχνης αυτής στη Θεσσαλονίκη, όπου λειτουργούσαν σημαντικά εργαστήρια έμπειρων ψηφοθετών. Ταυτόχρονα, όμως, δηλώνει την οικονομική και κοινωνική επιφάνεια των ανθρώπων που κατοικούσαν σε αυτή την πολυτελή οικία της ρωμαϊκής Θεσσαλονίκης."
25,"1","Μόνιμη Έκθεση: ""Θεσσαλονίκη, Μακεδονίας Μητρόπολις""","Η αναχώρηση του πολεμιστή ","Το αγγείο αυτό, ένας μελανόμορφος κρατήρας, όπως το αποκαλούμε στην αρχαιολογική ορολογία, προέρχεται από το αρχαίο νεκροταφείο που εντοπίστηκε το 1980 στην περιοχή της Σίνδου Θεσσαλονίκης. Βρέθηκε μέσα στον τάφο ενός πεντάχρονου αγοριού, μαζί με άλλα πολύτιμα αντικείμενα.
Στη μία  πλευρά του αγγείου απεικονίζεται  ένας πολεμιστής, πλαισιωμένος από πέντε νέους, λίγο πριν αναχωρήσει για τον πόλεμο. Στην άλλη πλευρά εικονίζεται ένας κύκνος ανάμεσα σε πάνθηρες.  
Ο κρατήρας, που χρονολογείται γύρω στο 540-535 π.Χ., κατασκευάστηκε στην Αττική. Αττικά μελανόμορφα αγγεία, ως εισαγόμενα προϊόντα, απαντούν συχνά σε πλούσιους τάφους στη Μακεδονία. Η τοποθέτηση του κρατήρα με τη συγκεκριμένη παράσταση στον τάφο του μικρού αγοριού, όπως άλλωστε και τα όπλα και τα σκεύη συμποσίου που το συνόδευαν, παραπέμπουν στην υψηλή κοινωνική τάξη της οικογένειάς του και, ίσως, στην επιθυμία της να ταφεί το αγόρι ως πολεμιστής, μια ιδιότητα που δεν πρόλαβε να αποκτήσει λόγω του πρόωρου θανάτου του. Δεν αποκλείεται, επίσης, η αναχώρηση του πολεμιστή για τον πόλεμο να συμβολίζει την τελετουργική αναχώρηση του αγοριού για τον Κάτω Κόσμο.   "
26,"4","Μόνιμη Έκθεση: ""Θεσσαλονίκη, Μακεδονίας Μητρόπολις""","Ένας πλανάδιος μανάβης ","Το πήλινο ειδώλιο προέρχεται από έναν τάφο στη Ραμόνα, την περιοχή του δυτικού νεκροταφείου της Θεσσαλονίκης, και χρονολογείται στον 2ο αι. μ.Χ.  
Απεικονίζεται ένας πλανόδιος οπωροπώλης με το γαϊδουράκι του. Πίσω από το ζώο στέκεται ο άνδρας, κρατώντας με το αριστερό του χέρι έναν σάκο που πέφτει πίσω στην πλάτη του, ενώ με το δεξί ακουμπά το ζώο. Το γαϊδουράκι είναι φορτωμένο με δύο κοφίνια γεμάτα στρόγγυλους καρπούς, ίσως ρόδια. 
Η αίσθηση της μονοχρωμίας που εισπράττουμε σήμερα κοιτώντας το συγκεκριμένο ειδώλιο είναι παραπλανητική, όπως μαρτυρούν τα αμυδρά ίχνη κόκκινου, μαύρου και πορτοκαλί χρώματος που διακρίνονται στην επιφάνειά του. 
Τέτοιου είδους ειδώλια που απεικονίζουν ψαράδες, μουλαράδες, πλανόδιους μικροπωλητές και άλλους, δεν αποκλείεται να σχετίζονται με τον ίδιο τον νεκρό και, ειδικότερα, με το επάγγελμά του. Με τον τρόπο αυτό, αποτελούν για εμάς σήμερα ένα ανοιχτό παράθυρο στην καθημερινή και επαγγελματική ζωή των απλών ανθρώπων της ρωμαϊκής Θεσσαλονίκης."
27,"0","Μόνιμη Έκθεση: ""Θεσσαλονίκη, Μακεδονίας Μητρόπολις""","Η λατρεία του Μεγάλου Αλεξάνδρου ","Η μαρμάρινη ενεπίγραφη βάση βρέθηκε στην πλατεία Βαρδαρίου, χρονολογείται στο τέλος του 2ου με αρχές του 3ου αι. μ.Χ. και στήριζε χάλκινο άγαλμα του Μεγάλου Αλεξάνδρου. Στην επιγραφή της αναφέρεται ότι η πόλη των Θεσσαλονικέων τιμά τον βασιλιά Αλέξανδρο τον Μέγα ως γιο του Δία.
Τρεις παρόμοιες ενεπίγραφες πλάκες βρέθηκαν σε σημαντικό δημόσιο κτίριο της ρωμαϊκής Αγοράς και ανήκαν σε μνημειακό βάθρο που στήριζε αγάλματα της οικογένειας του Μακεδόνα βασιλιά. Σε αυτές αναφέρονται τα ονόματα του Αλεξάνδρου Γ΄, γνωστού ως Μεγάλου Αλεξάνδρου, του γιου του Αλεξάνδρου Δ΄ και της ετεροθαλούς αδελφής του Θεσσαλονίκης.  
Η λατρεία του θεοποιημένου Μεγάλου Αλεξάνδρου ως γιου του Δία, καθώς και της οικογένειάς του, αναβιώνει στη Θεσσαλονίκη τον 3ο αι. μ. Χ. Την εποχή, μάλιστα, της δυναστείας των Σεβήρων (193 – 235 μ.Χ.) φτάνει σε πραγματική «Αλεξανδρομανία»! Οι αυτοκράτορες της Δυναστείας των Σεβήρων, και ιδιαίτερα ο Καρακάλλας, είχαν ως πρότυπο τον Αλέξανδρο και ενθάρρυναν τη λατρεία του ως ηγεμόνα, στο πλαίσιο πολιτικής προπαγάνδας. Ταυτόχρονα, όμως, και οι Θεσσαλονικείς πολίτες -κυρίως οι επιφανείς- ενίσχυαν τον πατριωτισμό τους και το αίσθημα περηφάνειας, επικαλούμενοι την καταγωγή τους από τον Μακεδόνα Βασιλιά. "
28,"8","Μόνιμη Έκθεση: ""Θεσσαλονίκη, Μακεδονίας Μητρόπολις""","Ένα γυάλινο περιστέρι ","Το γυάλινο αγγείο με τη μορφή περιστεριού βρέθηκε στη Θεσσαλονίκη, μέσα σε έναν τάφο που περιείχε δύο νεκρούς, και χρονολογείται στον 1ο αι. μ.Χ. Σώζεται  σχεδόν ακέραιο, με εξαίρεση το άκρο της ουράς του πτηνού που είναι σπασμένο. Είναι κατασκευασμένο από λεπτό άχρωμο διαφανές γυαλί με πρασινωπή απόχρωση. Πολύ πιθανόν πήρε το επιθυμητό σχήμα του με τη θέρμανση και μορφοποίηση γυάλινου σωλήνα με τη βοήθεια φλόγιστρου. Στο εσωτερικό του διατηρούνται υπολείμματα από το περιεχόμενό του: μία γαλάζια ουσία, γνωστή ως αιγυπτιακό μπλε, που χρησιμοποιήθηκε ως καλλυντική σκόνη.
Τα γυάλινα αγγεία αυτού του τύπου χρησιμοποιούνταν μία μόνο φορά. Με άλλα λόγια, αποτελούσαν αυτό που σήμερα χαρακτηρίζουμε ως «συσκευασία μίας χρήσης»: αφού ολοκληρωνόταν η κατασκευή του γυάλινου αγγείου, το άκρο της ουράς του πτηνού αφηνόταν σκόπιμα ανοιχτό για το γέμισμα του σκεύους με την καλλυντική σκόνη και, στη συνέχεια, σφραγιζόταν από τον τεχνίτη με θερμότητα. Προκειμένου, επομένως, ο χρήστης του αγγείου να χρησιμοποιήσει το περιεχόμενό του,  έπρεπε να σπάσει την ουρά του πτηνού! Με αυτόν τον τρόπο, αυτό το τόσο ραφινάτο, μα εύθραυστο σκεύος, δεν μπορούσε πλέον να χρησιμοποιηθεί… 
Το σχήμα του αγγείου αποδίδει περιστέρι, ένα πτηνό που σχετιζόταν με τη θεά Αφροδίτη και κατ’ επέκταση με τη γυναικεία ομορφιά. Στη Θεσσαλονίκη έχουν εντοπισθεί δεκάδες γυάλινα πτηνόσχημα αγγεία, που εισήχθησαν από τη Βόρεια Ιταλία ή κατασκευάστηκαν σε τοπικά εργαστήρια. Η παρουσία τους πιθανώς σχετίζεται με την εγκατάσταση Ιταλών εμπόρων με τις οικογένειές τους στη Θεσσαλονίκη, ήδη από τον 2ο αι. π.Χ."
29,"21","Μόνιμη Έκθεση: ""Θεσσαλονίκη, Μακεδονίας Μητρόπολις""","Μια σπάνια ταφή","Το 1962, κατά τη διάρκεια μιας ανασκαφής στο ανατολικό νεκροταφείο της αρχαίας Θεσσαλονίκης, κοντά στο σημερινό νοσοκομείο Άγιος Δημήτριος, εντοπίστηκε μια σπάνια περίπτωση ταφής των ρωμαϊκών χρόνων. Πρόκειται για μια γυναίκα που βρέθηκε σε κατάσταση μουμιοποίησης, θαμμένη μέσα σε ένα μολύβδινο φέρετρο, το οποίο με τη σειρά του είχε τοποθετηθεί μέσα σε μία μαρμάρινη σαρκοφάγο. 
Η γυναίκα είχε ύψος 1,60 μ. και ήταν περίπου 50-60 χρόνων. Η ταφή διατηρήθηκε σε εξαιρετικά καλή κατάσταση. Τα αποτελέσματα των αναλύσεων που έγιναν στη γυναικεία ταφή έδειξαν ότι σε αυτό συνέβαλλαν δύο σημαντικοί παράγοντες: το καλά κλεισμένο μολύβδινο φέρετρο και η ιδιαίτερη διαχείριση του σώματος με μεταθανάτια εφαρμογή ρητινών και λιπιδίων.  Οι συνθήκες αυτές είχαν σαν αποτέλεσμα να διατηρηθεί μέχρι και μέρος των φρυδιών της νεκρής, καθώς και τα μαλλιά της πλεγμένα σε κοτσίδα! Η τεχνητή μουμιοποίηση αποτελεί σπάνια πρακτική στη ρωμαϊκή περίοδο εκτός Αιγύπτου και είναι η πρώτη φορά που εντοπίζεται στο συγκεκριμένο γεωγραφικό και χρονικό πλαίσιο.
Η νεκρή φορούσε ένα πλούσια στολισμένο ρούχο, από το οποίο σώζονται τμήματα του μεταξωτού υφάσματος, διακοσμημένα με χρυσή κλωστή. Τέτοιου είδους πολύτιμα υφάσματα απαντούν σε ελάχιστους τάφους του 4ου αι. μ.Χ. στη Θεσσαλονίκη, ενώ το μετάξι ήταν πιθανώς προϊόν εμπορίου ή εισαγωγής από την Ανατολή. 
Τόσο η παρουσία του χρυσοΰφαντου υφάσματος όσο και η τοποθέτηση της νεκρής σε μολύβδινο φέρετρο και, ακολούθως, σε μαρμάρινη σαρκοφάγο, δηλώνουν την υψηλή οικονομική και κοινωνική θέση που κατείχε όσο ζούσε."
30,"0","Μόνιμη Έκθεση: ""Η Μακεδονία από τον 7ο αι. π.Χ. ως την Ύστερη Αρχαιότητα""","Ένα αρχαίο ρολόι","Το συγκεκριμένο μαρμάρινο γλυπτό είναι ένα σταθερό ηλιακό ρολόι, άγνωστης προέλευσης. Χρησιμοποιήθηκε στη ρωμαϊκή εποχή για τη μέτρηση του χρόνου, αξιοποιώντας το φυσικό φαινόμενο της κίνησης του ήλιου. 
Με βάση το σχήμα του εντάσσεται στην κατηγορία των κωνικών ηλιακών ρολογιών. Αποτελείται από μια κοίλη επιφάνεια, τη λεγόμενη ωρολογόπλακα, και είναι ενσωματωμένο σε μια μαρμάρινη βάση που διακοσμείται με ανάγλυφα πόδια λιονταριού. Στα ηλιακά ρολόγια αυτού του τύπου η  επιφάνεια χωρίζεται με 11 ακτινωτές γραμμές σε δώδεκα ίσα τμήματα 15 μοιρών, τα οποία ορίζουν τα διαστήματα των ωρών μιας μέρας.  Οι αρχαίοι διαιρούσαν τη διάρκεια της ημέρας από την ανατολή έως τη δύση, δηλ. τον χρήσιμο χρόνο των δώδεκα ωρών, σε 12 ίσα μέρη. Αυτές οι λεγόμενες ωρικές γραμμές τέμνονται συχνά από τρεις καμπύλες που δηλώνουν τα ηλιοστάσια (χειμερινό και θερινό) και τις ισημερίες. Στην κορυφή του κώνου υπήρχε ο γνώμονας, ένας μεταλλικός δείκτης που έριχνε τη σκιά του στην πλάκα: η θέση της σκιάς του Ήλιου ως προς τις ωρικές γραμμές προσδιόριζε την ώρα της ημέρας, ενώ ως προς τις καμπύλες την εποχή του έτους. 

Στο συγκεκριμένο παράδειγμα διατηρούνται οι 8 από τις συνολικά 11 γραμμές για την ανάγνωση της ώρας, και μία μικρή εγκάρσια γραμμή που τέμνει την 6η ωρική, δηλαδή τη γραμμή της μεσημβρίας. Δεν υπάρχει καμπύλη γραμμή που να δηλώνει τις εποχές και, επιπλέον, δεν σώζεται ο μεταλλικός γνώμονας. 
Η γωνία κλίσης κάθε ρολογιού αντιστοιχούσε με το γεωγραφικό πλάτος του τόπου για τον οποίο κατασκευάστηκε. Επομένως, αν μεταφερόταν αλλού, δεν θα λειτουργούσε σωστά. Η γωνία κλίσης του συγκεκριμένου δείχνει ότι είχε κατασκευαστεί για τη Θεσσαλονίκη. 
Τα ηλιακά ρολόγια είναι τα πρώτα που κατασκευάστηκαν για τον προσδιορισμό της ώρας. Είχαν, όμως, ένα βασικό μειονέκτημα: δεν μπορούσαν να μετρήσουν τη νύχτα ή όταν είχε συννεφιά…"
31,"2","Μόνιμη Έκθεση: ""Η Μακεδονία από τον 7ο αι. π.Χ. ως την Ύστερη Αρχαιότητα""","Βλήμα σφεντόνας","Το μολύβδινο βλήμα σφενδόνης, η λεγόμενη μολυβδίδα, βρέθηκε στο δωμάτιο ενός σπιτιού στην αρχαία Όλυνθο της Χαλκιδικής, μία πόλη που στον 4ο αι. π.Χ. βρισκόταν στο απόγειο της ακμής της και ήταν η έδρα του «Κοινού των Χαλκιδέων». 
Το βλήμα είναι αμυγδαλόσχημο και έχει κατασκευαστεί με χύτευση σε διπλή μήτρα. Στην επιφάνειά του διακρίνεται ανάγλυφη επιγραφή με το όνομα ΦΙΛΙΠΠΟΥ, μοιρασμένο στις δύο όψεις του: ΦΙΛΙ και ΠΠΟΥ.
Οι μολυβδίδες ήταν επιθετικά όπλα και χρησιμοποιούνταν από ειδικά σώματα οπλιτών, ελαφρά οπλισμένων με σφενδόνες, τους λεγόμενους σφενδονήτες. Τα βλήματα σφενδόνης ήταν κυρίως κατασκευασμένα από μόλυβδο, και λιγότερο συχνά από λίθο, πηλό ή χαλκό. Σε πολλές περιπτώσεις, στην επιφάνειά τους υπάρχει επιγραφή με το όνομα του κατασκευαστή, του στρατηγού ή του σφενδονήτη, ή της πόλης, ή ακόμα και κάποιο σαρκαστικό μήνυμα προς τον εχθρό.
Η επιγραφή ΦΙΛΙΠΠΟΥ πάνω στη συγκεκριμένη μολυβδίδα μάς πληροφορεί ότι κατασκευάστηκε σε κρατικό εργαστήριο και σχετίζεται με την πολιορκία της Ολύνθου από τον Φίλιππο Β΄ το 348 π.Χ. Μία πολιορκία που οδήγησε στην καταστροφή της πόλης, στη διάλυση του «Κοινού των Χαλκιδέων» και την προσάρτηση της Χαλκιδικής στο μακεδονικό βασίλειο."
32,"0","Μόνιμη Έκθεση: ""Η Μακεδονία από τον 7ο αι. π.Χ. ως την Ύστερη Αρχαιότητα""","Στη μνήμη του Διονυσοφώντα","Οι δύο ορθογώνιες μαρμάρινες πλάκες προέρχονται από το νεκροταφείο της αρχαίας Λητής και χρονολογούνται στον 1ο αι. π.Χ. Βρέθηκαν μαζί και είχαν χρησιμοποιηθεί ως οικοδομικό υλικό στην κατασκευή ενός κιβωτιόσχημου τάφου των παλαιοχριστιανικών χρόνων. Αυτή, βέβαια, δεν ήταν η αρχική τους χρήση. Αρχικά, οι δύο πλάκες πρέπει να αποτελούσαν τμήμα της διακόσμησης ενός ή δύο ταφικών κτισμάτων των ρωμαϊκών χρόνων.
Στην πρώτη πλάκα εικονίζονται δύο όρθιες γυναίκες, με χιτώνα και ιμάτιο που καλύπτει το πίσω μέρος του κεφαλιού τους, στραμμένες προς τα αριστερά. Εάν οι δύο πλάκες πράγματι συνανήκουν, κάτι πολύ πιθανό, τότε οι δύο γυναίκες στρέφουν το βλέμμα τους στους άνδρες της διπλανής πλάκας. Δίπλα στην κάθε γυναίκα εικονίζεται από μια θεραπαινίδα, μία υπηρέτρια δηλαδή, στραμμένη προς την κυρία της. 
Στη δεύτερη πλάκα παριστάνονται δύο όρθιοι άνδρες: ο αριστερός κρατά μια διπλωμένη πινακίδα και ο δεξιός ένα ειλητάριο, δηλαδή ρολό περγαμηνής.  Ανάμεσά τους εικονίζεται το κεφάλι ενός αλόγου και ένας μικρός δούλος που κρατά το χαλινάρι και κοντό μαστίγιο. Πίσω από το άλογο διακρίνεται ο κορμός ενός δένδρου και ένα  φίδι που κατεβαίνει προς την αριστερή ανδρική μορφή, η οποία και ταυτίζεται με τον νεκρό. Η επιγραφή στη γωνία, επάνω αριστερά, μάς αποκαλύπτει το όνομα του νεκρού ? Διονυσοφών του Ιπποστράτου ? και του δημιουργού του αναγλύφου, Εύανδρος Ευάνδρου από τη Βέροια.
Ο νεκρός θα αποτελούσε εξέχον μέλος της τοπικής κοινωνίας. Αυτό υποδηλώνουν το κτιστό ταφικό μνημείο που στήθηκε στη μνήμη του από την οικογένειά του και η απεικόνιση του αλόγου, σύμβολο της υψηλής κοινωνικής θέσης του. Ταυτόχρονα, η παρουσία του φιδιού, του δέντρου και του αλόγου, δηλώνουν τον αφηρωισμό του νεκρού, δηλαδή τη μεταθανάτια εξύψωσή του σε ήρωα."
33,"0","Μόνιμη Έκθεση: ""Η Μακεδονία από τον 7ο αι. π.Χ. ως την Ύστερη Αρχαιότητα""","Μια πόρτα προς την άλλη ζωή…","Στην περιοχή της Αγίας Παρασκευής, λίγο έξω από τη Θεσσαλονίκη, βρέθηκε ένας μνημειακός μακεδονικός τάφος που καλυπτόταν με χωμάτινο τύμβο και χρονολογείται στα τέλη του 4ου αι. π.Χ. Ο τάφος ανήκε σε μέλος της μακεδονικής αριστοκρατίας και ήταν συλημένος ήδη από την αρχαιότητα. 
Πρόκειται για ένα μεγάλο και εξαιρετικά επιμελημένο μνημείο: εξωτερικά διαθέτει μεγάλη αυλή και έναν δρόμο που οδηγεί στην είσοδό του, ενώ εσωτερικά έχει δύο θαλάμους. Εντυπωσιακή είναι η ζωγραφική διακόσμηση με τη χρήση έντονων χρωμάτων στην πρόσοψη και στο εσωτερικό των θαλάμων. 
Στη δωρική πρόσοψη του μνημείου με την αετωματική επίστεψη διαμορφωνόταν η είσοδος του τάφου, η οποία ήταν σφραγισμένη με μία μεγάλη δίφυλλη μαρμάρινη πόρτα, το ύψος της οποίας φτάνει τα 2,5 μ. Η πόρτα διατηρεί όλα τα χάλκινα εξαρτήματά της, λειτουργικά και διακοσμητικά, όπως το ρόπτρο, μία περίτεχνη λαβή, διακοσμητικά καρφιά και κλειδαριά. Τα βαριά μαρμάρινα θυρόφυλλα άνοιγαν εύκολα χάρη σε τροχούς που υπήρχαν στο κάτω μέρος και ακολουθούσαν μολύβδινες ράγες πάνω στο δάπεδο. 
Η μαρμάρινη πόρτα μάς δίνει μια εικόνα για τη μορφή και τη διακόσμηση που θα είχαν ανάλογες ξύλινες πόρτες στην αρχαιότητα, οι οποίες δυστυχώς δεν διατηρούνται σήμερα λόγω του φθαρτού υλικού τους. Παράλληλα, όμως, αποτελεί αδιάψευστο μάρτυρα της μνημειακότητας και της πολυτέλειας των λεγόμενων «μακεδονικών τάφων», των πιο εντυπωσιακών αρχαίων ελληνικών ταφικών μνημείων από άποψη κατασκευής, διακόσμησης, ποικιλίας και πλούτου κτερισμάτων."
34,"22","Μόνιμη Έκθεση: ""Η Μακεδονία από τον 7ο αι. π.Χ. ως την Ύστερη Αρχαιότητα""","Μια αρχαία χτένα","Η οστέινη χτένα αποτελεί ένα από τα ιδιαίτερα ευρήματα που βρέθηκαν σε τάφο του 1ου αι. μ.Χ., στο κέντρο της Θεσσαλονίκης. Αποτελείται από μια πλατιά λαβή και φέρει πυκνά δόντια και στις δύο πλευρές της.
Πρόκειται για ένα αντικείμενο καθημερινής χρήσης, ένα χτένι για τα μαλλιά, που έχει διατηρήσει τη μορφή του σχεδόν αναλλοίωτη από τους προϊστορικούς χρόνους έως και σήμερα. Μόνο το υλικό κατασκευής του έχει αλλάξει. Στην αρχαιότητα οι χτένες ήταν μονές, με δόντια στη μία μόνο πλευρά τους, ή διπλές, και ήταν κατασκευασμένες από διάφορα υλικά, όπως ξύλο, κόκκαλο ή ελεφαντόδοντο. Μάλιστα, σε κάποιες περιπτώσεις, η λαβή της χτένας ήταν σκαλιστή και διακοσμημένη με ανάγλυφες μορφές και παραστάσεις. 
Πληροφορίες για την προσωπική περιποίηση των ανθρώπων κατά την αρχαιότητα αντλούμε τόσο από απεικονίσεις στην αρχαία τέχνη όσο και από τα σύνεργα  καλλωπισμού που συχνά αποκαλύπτονται κυρίως σε γυναικείες ταφές, αλλά και σε ανδρικές. Αυτά περιλαμβάνουν χτένες και καθρέπτες, τσιμπιδάκια, μικρά κουταλάκια και σπάτουλες για την εφαρμογή του μακιγιάζ, καθώς και μικρές μπιζουτιέρες, τις λεγόμενες πυξίδες, που είχαν καπάκι και εκεί φυλάσσονταν κοσμήματα και καλλυντικά. Πολύ συχνή, επίσης, είναι  η εύρεση μικρών γυάλινων ή πήλινων μυροδοχείων και αλάβαστρων, αγγεία στα οποία αποθηκεύονταν τα πολύτιμα αρωματικά έλαια."
35,"36","Μόνιμη Έκθεση: ""Η Μακεδονία από τον 7ο αι. π.Χ. ως την Ύστερη Αρχαιότητα""","Παίζοντας τη βάρβιτο","Το πήλινο αυτό αγγείο, ένας κιονωτός κρατήρας όπως είναι γνωστό στην αρχαιολογική ορολογία, προέρχεται από το αρχαϊκό νεκροταφείο στην Αγ. Παρασκευή Θεσσαλονίκης. Χρονολογείται γύρω στο 460 π.Χ. και είχε εισαχθεί από την Αττική.
Το αγγείο είναι καλυμμένο με μελανό υάλωμα και φέρει ερυθρόμορφη διακόσμηση. Στη μία πλευρά του μια όρθια γυναίκα, στεφανωμένη με κλαδί κισσού, κρατά στο αριστερό της χέρι τη βάρβιτο, ένα είδος λύρας φτιαγμένο από καύκαλο χελώνας και στο δεξί το πλήκτρο, την πένα δηλαδή με την οποία χτυπούσε τις χορδές. Πολύ πιθανόν πρόκειται για κάποια μούσα ή μαινάδα. Στη δεύτερη πλευρά του αγγείου εικονίζεται ένας νέος με ραβδί. 
Η μουσική αποτέλεσε από πολύ νωρίς μια ζωτική μορφή πνευματικής έκφρασης του ανθρώπου, καθώς η χρήση μουσικών οργάνων μάς είναι γνωστή ήδη από την προϊστορική εποχή. Οι πληροφορίες μας για τα μουσικά όργανα στην αρχαία Ελλάδα προέρχονται από τις γραμματειακές πηγές, από απεικονίσεις τους σε διάφορα αντικείμενα και, σπανιότερα, από τα ίδια τα όργανα που μπόρεσαν να διατηρηθούν παρά το φθαρτό υλικό τους. Όπως σήμερα, έτσι και στα αρχαία χρόνια, υπήρχαν πνευστά, κρουστά και έγχορδα. Η βάρβιτος ανήκει στα έγχορδα και την χρησιμοποιούσαν συνήθως στα συμπόσια και στις διονυσιακές τελετουργίες."
36,"14","Μόνιμη Έκθεση: ""Η Μακεδονία από τον 7ο αι. π.Χ. ως την Ύστερη Αρχαιότητα""","Ένα αγγείο από τη Χίο","Το αγγείο προέρχεται από τον ταφικό τύμβο στον Άγιο Αθανάσιο, λίγο έξω από τη Θεσσαλονίκη, και βρέθηκε τοποθετημένο στα πόδια του νεκρού. Χρονολογείται γύρω στο 600-575 π.Χ.
Πρόκειται για μία καταστόλιστη κύλικα, ένα αγγείο πόσης δηλαδή, με κωνικό σώμα, ψηλή βάση και δύο οριζόντιες λαβές. Εξωτερικά καλύπτεται με λευκό επίχρισμα και διακοσμείται με τέσσερις σφίγγες στη σειρά, η μία πίσω από την άλλη. Ανάμεσά τους παρεμβάλλονται ρόδακες και σβάστικες, ενώ η παράσταση πλαισιώνεται πάνω και κάτω από ταινίες και πλοχμούς. Σε αντίθεση με την εξωτερική επιφάνεια, το εσωτερικό του αγγείου είναι καλυμμένο με σκουρόχρωμο επίχρισμα και διακοσμείται με ρόδακα στο κέντρο, και φυτικά μοτίβα στο χείλος.
Οι «χιακές κύλικες», όπως ονομάζονται τα αγγεία αυτού του τύπου, έχουν συνήθως λεπτά τοιχώματα και χαρακτηρίζονται τόσο από το ιδιαίτερο σχήμα τους όσο και τη διακόσμησή τους. Η ονομασία τους οφείλεται στο ότι κατασκευάζονταν σε κεραμικά εργαστήρια της Χίου και, μάλιστα, αποτελούσαν ένα είδος εμπορικού σήματος, ένα « trademark» όπως θα λέγαμε σήμερα, για την κεραμική παραγωγή του νησιού κατά την αρχαϊκή εποχή. Στη Μακεδονία συναντώνται σπάνια. Η παρουσία του στο νεκροταφείο του Αγίου Αθανασίου τεκμηριώνει τις εμπορικές επαφές που διατηρούσε η Μακεδονία με τα νησιά του Αιγαίου και την ανατολική Μεσόγειο."
37,"5","Μόνιμη Έκθεση: ""Η Μακεδονία από τον 7ο αι. π.Χ. ως την Ύστερη Αρχαιότητα""","Ένα έπαθλο αγώνων","Το τμήμα του αγγείου ανήκει σε παναθηναϊκό αμφορέα και βρέθηκε στο ιερό της αρχαίας Κασσάνδρειας, στη σημερινή Ποτίδαια Χαλκιδικής. 
Σώζεται το κάτω μέρος από το σώμα του αμφορέα. Στη μία πλευρά εικονίζεται η θεά Αθηνά Πρόμαχος ανάμεσα σε κίονες: διακρίνονται μόνο τα πόδια της και μέρος του ενδύματός της. Στη δεύτερη πλευρά αποδίδεται το αγώνισμα της αρματοδρομίας με τέθριππο, δηλαδή με άρμα που το σέρνουν  τέσσερα άλογα: σώζονται τα δύο πόδια των αλόγων και οι δύο ρόδες του άρματος. 
Οι παναθηναϊκοί αμφορείς δίνονταν γεμάτοι με λάδι από τις ιερές ελιές της θεάς Αθηνάς ως έπαθλο στους νικητές των αγώνων των Παναθηναίων, στους οποίους συμμετείχαν αθλητές από όλη την Ελλάδα. Η διακόσμηση των αγγείων αυτών παραμένει σταθερή στο πέρασμα των αιώνων. Πρόκειται για μελανόμορφα αγγεία, στην κύρια όψη των οποίων εικονίζεται πάντα η θεά Αθηνά ως προστάτιδα των αγώνων, ενώ στην άλλη σκηνή από το αγώνισμα στο οποίο νίκησε ο αθλητής. 
Όπως μας πληροφορεί η χαρακτή αναθηματική επιγραφή κάτω από την παράσταση της αρματοδρομίας, ο συγκεκριμένος αμφορέας δόθηκε ως έπαθλο στον Αριστόβουλο, γιο του Ευβουλίδου, ο οποίος νίκησε σε αγώνες αρματοδρομίας με τέθριππα στα Παναθήναια του 314/313 ή του 310/309 π.Χ. Ενδιαφέρον παρουσιάζει το γεγονός ότι ο νικητής, που πιθανότατα καταγόταν από την Κασσάνδρεια Χαλκιδικής, αφιέρωσε το αγγείο-έπαθλό του στο ιερό της Μητέρας των Θεών στην ιδιαίτερη πατρίδα του."
38,"0","Μόνιμη Έκθεση: ""Η Μακεδονία από τον 7ο αι. π.Χ. ως την Ύστερη Αρχαιότητα""","Η Μητέρα των Θεών","Το άγαλμα βρέθηκε στα χέρια αρχαιοκαπήλων και προέρχεται από τα Λαγυνά Θεσσαλονίκης και, ειδικότερα, την περιοχή της αρχαίας Λητής, όπου έχει ανασκαφεί Ιερό της Δήμητρας. Κατασκευάστηκε σε τοπικό εργαστήριο γλυπτικής, ακολουθώντας αττικά πρότυπα, και χρονολογείται στους ελληνιστικούς χρόνους.
Πρόκειται για ένα μικρού μεγέθους, μαρμάρινο, ακέφαλο άγαλμα γυναικείας μορφής που ταυτίζεται με τη Μητέρα των Θεών. Η θεά εικονίζεται καθισμένη μεγαλόπρεπα στον θρόνο της, φορώντας χιτώνα και ιμάτιο. Στο αριστερό χέρι της διακρίνεται τμήμα του τυμπάνου που κρατούσε, ένα από τα κύρια χαρακτηριστικά γνωρίσματά της, ενώ στο δεξί χέρι θα κρατούσε φιάλη, ένα αγγείο για σπονδές. Η θεά πλαισιώνεται από τα ιερά της ζώα, δύο λιοντάρια, που αντιπροσωπεύουν τη δύναμη και την αγριότητα της φύσης. 
Εκτός από τη λατρεία των ελληνικών θεοτήτων και των τοπικών ηρώων, οι ανατολικές θεότητες ήταν εξίσου διαδεδομένες στη Μακεδονία. Η λατρεία της Μητέρας των Θεών, που ταυτίζεται με τη φρυγική θεότητα Κυβέλη, εξαπλώθηκε στις ελληνικές πόλεις από τις μικρασιατικές ακτές, από τα ύστερα αρχαϊκά χρόνια και μετά, γνωρίζοντας ιδιαίτερη ακμή στην ελληνιστική και ρωμαϊκή εποχή. Η Μητέρα των θεών και των ανθρώπων, η θεά των βουνών, των πηγών και των άγριων ζώων, εξουσίαζε τη φύση και παράλληλα προστάτευε την οικογένεια και τον οικισμό. Γι’ αυτό, άλλωστε, η λατρεία της ασκούνταν τόσο στις πόλεις όσο και την ύπαιθρο και, μάλιστα, όχι μόνο σε  δημόσια ιερά, τα λεγόμενα Μητρώα, αλλά και σε οικιακά με ιδιωτικές τελετουργίες. Ευρήματα που σχετίζονται με τη Μητέρα των Θεών σε νεκροταφεία τεκμηριώνουν, επιπλέον, τον χθόνιο χαρακτήρα της και τη σχέση της με τον Κάτω Κόσμο. Συχνά λατρευόταν μαζί με άλλες θεότητες, κάτι που ίσως συνέβαινε και στο ελληνιστικό ιερό της Λητής, όπως για παράδειγμα με τον συνοδό της τον Άττι, τη Δήμητρα, την Περσεφόνη και την Άρτεμη."
39,"28","Μόνιμη Έκθεση: ""Η Μακεδονία από τον 7ο αι. π.Χ. ως την Ύστερη Αρχαιότητα""","Tην κατάρα  μου να ΄χεις!","Ένα σπάνιο εύρημα ήρθε στο φως κατά την ανασκαφή νεκροταφείου του 4ου αι. π.Χ. στο Ωραιόκαστρο Θεσσαλονίκης. Πρόκειται για έναν κατάδεσμο, δηλαδή για μολύβδινο έλασμα που περιείχε χαραγμένες κατάρες ή μαγικές φράσεις. 
Στο κείμενο που είναι χαραγμένο στη μία πλευρά του αναφέρονται τα ονόματα των γιών του Ώσπερου: Διογ?νης, Κρ?των, Ιοβ?λης, Επ?ναρος και Μ?νων, με την κατάρα να δεθεί η γλώσσα και η φωνή τους!
Κατά την αρχαιότητα, όπως άλλωστε και στις μέρες μας, πίστευαν ότι οι κατάρες μπορούσαν να κινητοποιήσουν υπερφυσικές χθόνιες δυνάμεις (θεούς και δαίμονες) σε βάρος ανθρώπων. Τα μάγια των κατάδεσμων αναφέρονται σε διαμάχες προσωπικές, ερωτικές και οικογενειακές, αλλά και σε δημόσιες πολιτικές ή δικαστικές αντιδικίες. Στο παράδειγμα του Ωραιοκάστρου η κατάρα πρέπει να αφορά περίπτωση αντιδικίας. Οι κατάδεσμοι, τυλιγμένοι σε ρολό, τοποθετούνταν σε λουτρά, πηγές, φρεάτια, κρήνες, δεξαμενές και σε ιερά της θεάς Δήμητρας. Συχνότερα, όμως, τους συναντάμε σε τάφους, κατά προτίμηση μικρών παιδιών ή ατόμων που χάθηκαν πρόωρα ή με βίαιο τρόπο, καθώς σε αυτές τις περιπτώσεις θεωρούνταν πως η κατάρα θα πραγματοποιηθεί πολύ πιο σύντομα. 
Οι παλιότεροι κατάδεσμοι χρονολογούνται στο τέλος του 6ου αι. π.Χ., ενώ ιδιαίτερα ενδιαφέρον είναι το γεγονός ότι αυτή η πρακτική συνεχίστηκε ακόμα και μετά την επικράτηση του Χριστιανισμού, κατά τον μεσαίωνα και στα νεότερα χρόνια."
40,"7","Μόνιμη Έκθεση: ""Προϊστορική Μακεδονία""","Μια αρχαία μυλόπετρα ","Το λίθινο εργαλείο προέρχεται από τα στρώματα της Ύστερης Εποχής Χαλκού στον οικισμό της Ασσήρου, κοντά στη Θεσσαλονίκη. 
Πρόκειται για ένα τριβείο, μια μυλόπετρα δηλαδή, κατασκευασμένη από χονδρόκοκκο λίθο τοπικής προέλευσης. Τυπολογικά ανήκει στα ελλειπτικά τριβεία, με κοίλη την πάνω επιφάνειά του, αποτέλεσμα ίσως της χρήσης του για μεγάλο χρονικό διάστημα. 
Τα τριβεία είναι μεγάλοι λίθοι, στην πάνω επιφάνεια των οποίων γίνεται κατεργασία  υλικών με τριβή, χρησιμοποιώντας έναν λίθινο τριπτήρα, συνήθως ένα μεγάλο βότσαλο.  Πρόκειται, ουσιαστικά, για εργαλεία άλεσης σπόρων, όπως δημητριακών, οι οποίοι τοποθετούνταν στην πάνω επιφάνεια του τριβείου και με τη χρήση του τριπτήρα αλευροποιούνταν. Η χρήση τους, όμως, δεν περιοριζόταν μόνο στην επεξεργασία της τροφής. Εθνογραφικές, κυρίως, μελέτες δείχνουν ότι τα τριβεία μπορούσαν να χρησιμοποιηθούν ως επιφάνειες και για άλλες εργασίες, όπως την κατεργασία χρωστικών ουσιών και ορυκτών, την κατεργασία διαφόρων υλικών για εργαλεία, την προετοιμασία κρέατος για τροφή κ.ο.κ. 
Αν και πρόκειται για μία μάλλον παραμελημένη από τη σύγχρονη έρευνα κατηγορία αρχαίων τέχνεργων, η σημασία τους ως εργαλείων για την παρασκευή τροφής πρέπει να ήταν ιδιαίτερη στην αρχαιότητα. Η χρήση των τριβείων και των τριπτήρων τεκμηριώνεται ήδη από την Ανώτερη Παλαιολιθική εποχή, συνεχίζει σε όλη τη διάρκεια των προϊστορικών και ιστορικών χρόνων, επιβιώνοντας μέχρι και σήμερα σε κάποιες παραδοσιακές κοινότητες.
Το λίθινο εργαλείο προέρχεται από τα στρώματα της Ύστερης Εποχής Χαλκού στον οικισμό της Ασσήρου, κοντά στη Θεσσαλονίκη. 
Πρόκειται για ένα τριβείο, μια μυλόπετρα δηλαδή, κατασκευασμένη από χονδρόκοκκο λίθο τοπικής προέλευσης. Τυπολογικά ανήκει στα ελλειπτικά τριβεία, με κοίλη την πάνω επιφάνειά του, αποτέλεσμα ίσως της χρήσης του για μεγάλο χρονικό διάστημα. 
Τα τριβεία είναι μεγάλοι λίθοι, στην πάνω επιφάνεια των οποίων γίνεται κατεργασία  υλικών με τριβή, χρησιμοποιώντας έναν λίθινο τριπτήρα, συνήθως ένα μεγάλο βότσαλο.  Πρόκειται, ουσιαστικά, για εργαλεία άλεσης σπόρων, όπως δημητριακών, οι οποίοι τοποθετούνταν στην πάνω επιφάνεια του τριβείου και με τη χρήση του τριπτήρα αλευροποιούνταν. Η χρήση τους, όμως, δεν περιοριζόταν μόνο στην επεξεργασία της τροφής. Εθνογραφικές, κυρίως, μελέτες δείχνουν ότι τα τριβεία μπορούσαν να χρησιμοποιηθούν ως επιφάνειες και για άλλες εργασίες, όπως την κατεργασία χρωστικών ουσιών και ορυκτών, την κατεργασία διαφόρων υλικών για εργαλεία, την προετοιμασία κρέατος για τροφή κ.ο.κ. 
Αν και πρόκειται για μία μάλλον παραμελημένη από τη σύγχρονη έρευνα κατηγορία αρχαίων τέχνεργων, η σημασία τους ως εργαλείων για την παρασκευή τροφής πρέπει να ήταν ιδιαίτερη στην αρχαιότητα. Η χρήση των τριβείων και των τριπτήρων τεκμηριώνεται ήδη από την Ανώτερη Παλαιολιθική εποχή, συνεχίζει σε όλη τη διάρκεια των προϊστορικών και ιστορικών χρόνων, επιβιώνοντας μέχρι και σήμερα σε κάποιες παραδοσιακές κοινότητες.
Το λίθινο εργαλείο προέρχεται από τα στρώματα της Ύστερης Εποχής Χαλκού στον οικισμό της Ασσήρου, κοντά στη Θεσσαλονίκη. 
Πρόκειται για ένα τριβείο, μια μυλόπετρα δηλαδή, κατασκευασμένη από χονδρόκοκκο λίθο τοπικής προέλευσης. Τυπολογικά ανήκει στα ελλειπτικά τριβεία, με κοίλη την πάνω επιφάνειά του, αποτέλεσμα ίσως της χρήσης του για μεγάλο χρονικό διάστημα. 
Τα τριβεία είναι μεγάλοι λίθοι, στην πάνω επιφάνεια των οποίων γίνεται κατεργασία  υλικών με τριβή, χρησιμοποιώντας έναν λίθινο τριπτήρα, συνήθως ένα μεγάλο βότσαλο.  Πρόκειται, ουσιαστικά, για εργαλεία άλεσης σπόρων, όπως δημητριακών, οι οποίοι τοποθετούνταν στην πάνω επιφάνεια του τριβείου και με τη χρήση του τριπτήρα αλευροποιούνταν. Η χρήση τους, όμως, δεν περιοριζόταν μόνο στην επεξεργασία της τροφής. Εθνογραφικές, κυρίως, μελέτες δείχνουν ότι τα τριβεία μπορούσαν να χρησιμοποιηθούν ως επιφάνειες και για άλλες εργασίες, όπως την κατεργασία χρωστικών ουσιών και ορυκτών, την κατεργασία διαφόρων υλικών για εργαλεία, την προετοιμασία κρέατος για τροφή κ.ο.κ. 
Αν και πρόκειται για μία μάλλον παραμελημένη από τη σύγχρονη έρευνα κατηγορία αρχαίων τέχνεργων, η σημασία τους ως εργαλείων για την παρασκευή τροφής πρέπει να ήταν ιδιαίτερη στην αρχαιότητα. Η χρήση των τριβείων και των τριπτήρων τεκμηριώνεται ήδη από την Ανώτερη Παλαιολιθική εποχή, συνεχίζει σε όλη τη διάρκεια των προϊστορικών και ιστορικών χρόνων, επιβιώνοντας μέχρι και σήμερα σε κάποιες παραδοσιακές κοινότητες.
"
41,"9","Μόνιμη Έκθεση: ""Προϊστορική Μακεδονία""","Πήλινο αγγείο της Ύστερης Εποχής Χαλκού ","Το αγγείο βρέθηκε στην τούμπα Ασσήρου, λίγο έξω από τη Θεσσαλονίκη, σε έναν οικισμό που κατοικήθηκε κυρίως στην Ύστερη Εποχή Χαλκού και την Εποχή Σιδήρου. 
Πρόκειται για ένα χειροποίητο κλειστό αγγείο που χρονολογείται γύρω στο 1350-1300, δηλαδή στην Ύστερη Εποχή Χαλκού. Έχει σφαιρικό σώμα, στενό λαιμό και δύο κάθετες υπερυψωμένες λαβές. Στη στιλβωμένη εξωτερική του επιφάνεια φέρει εγχάρακτη διακόσμηση από σπείρες και τρίγωνα, η οποία εμπλουτίζεται και τονίζεται οπτικά με τη χρήση λευκής ένθετης ύλης ή, αλλιώς, πάστας. Η διακόσμηση αυτή χαρακτηρίζει τους σφαιρικούς κανθάρους, όπως ονομάζονται τα αγγεία αυτού του τύπου, της Υστεροελλαδικής ΙΙΙ περιόδου. Τα εγχάρακτα μοτίβα τους είναι γεωμετρικά και περιλαμβάνουν σπείρες, τρίγωνα, ρόμβους, ταινίες κ.λπ., ενταγμένα σε μετόπες.
Αγγεία με παρόμοιο σχήμα και διακόσμηση είναι γνωστά από πολλές θέσεις στη Μακεδονία και σε όλο τον βαλκανικό χώρο. Χρησιμοποιούνταν για την αποθήκευση και τη μεταφορά υγρών, ενώ η πλούσια διακόσμησή τους πιθανόν τούς προσέδιδε επιπλέον συμβολικό νόημα και περιεχόμενο.
Το αγγείο βρέθηκε στην τούμπα Ασσήρου, λίγο έξω από τη Θεσσαλονίκη, σε έναν οικισμό που κατοικήθηκε κυρίως στην Ύστερη Εποχή Χαλκού και την Εποχή Σιδήρου. 
Πρόκειται για ένα χειροποίητο κλειστό αγγείο που χρονολογείται γύρω στο 1350-1300, δηλαδή στην Ύστερη Εποχή Χαλκού. Έχει σφαιρικό σώμα, στενό λαιμό και δύο κάθετες υπερυψωμένες λαβές. Στη στιλβωμένη εξωτερική του επιφάνεια φέρει εγχάρακτη διακόσμηση από σπείρες και τρίγωνα, η οποία εμπλουτίζεται και τονίζεται οπτικά με τη χρήση λευκής ένθετης ύλης ή, αλλιώς, πάστας. Η διακόσμηση αυτή χαρακτηρίζει τους σφαιρικούς κανθάρους, όπως ονομάζονται τα αγγεία αυτού του τύπου, της Υστεροελλαδικής ΙΙΙ περιόδου. Τα εγχάρακτα μοτίβα τους είναι γεωμετρικά και περιλαμβάνουν σπείρες, τρίγωνα, ρόμβους, ταινίες κ.λπ., ενταγμένα σε μετόπες.
Αγγεία με παρόμοιο σχήμα και διακόσμηση είναι γνωστά από πολλές θέσεις στη Μακεδονία και σε όλο τον βαλκανικό χώρο. Χρησιμοποιούνταν για την αποθήκευση και τη μεταφορά υγρών, ενώ η πλούσια διακόσμησή τους πιθανόν τούς προσέδιδε επιπλέον συμβολικό νόημα και περιεχόμενο.
Το αγγείο βρέθηκε στην τούμπα Ασσήρου, λίγο έξω από τη Θεσσαλονίκη, σε έναν οικισμό που κατοικήθηκε κυρίως στην Ύστερη Εποχή Χαλκού και την Εποχή Σιδήρου. 
Πρόκειται για ένα χειροποίητο κλειστό αγγείο που χρονολογείται γύρω στο 1350-1300, δηλαδή στην Ύστερη Εποχή Χαλκού. Έχει σφαιρικό σώμα, στενό λαιμό και δύο κάθετες υπερυψωμένες λαβές. Στη στιλβωμένη εξωτερική του επιφάνεια φέρει εγχάρακτη διακόσμηση από σπείρες και τρίγωνα, η οποία εμπλουτίζεται και τονίζεται οπτικά με τη χρήση λευκής ένθετης ύλης ή, αλλιώς, πάστας. Η διακόσμηση αυτή χαρακτηρίζει τους σφαιρικούς κανθάρους, όπως ονομάζονται τα αγγεία αυτού του τύπου, της Υστεροελλαδικής ΙΙΙ περιόδου. Τα εγχάρακτα μοτίβα τους είναι γεωμετρικά και περιλαμβάνουν σπείρες, τρίγωνα, ρόμβους, ταινίες κ.λπ., ενταγμένα σε μετόπες.
Αγγεία με παρόμοιο σχήμα και διακόσμηση είναι γνωστά από πολλές θέσεις στη Μακεδονία και σε όλο τον βαλκανικό χώρο. Χρησιμοποιούνταν για την αποθήκευση και τη μεταφορά υγρών, ενώ η πλούσια διακόσμησή τους πιθανόν τούς προσέδιδε επιπλέον συμβολικό νόημα και περιεχόμενο.
"
43,"19","Μόνιμη Έκθεση: ""Προϊστορική Μακεδονία""","Μπρούντζινος μπαλτάς ή ξυράφι ","Βρέθηκε στο νεκροταφείο της Ύστερης Εποχής Χαλκού στη θέση «Βουλκάνη» Λειβήθρων, στις υπώρειες του Μακεδονικού Ολύμπου και χρονολογείται στα 1380-1100 π.Χ. 
Πρόκειται για ένα κοπτικό εργαλείο, κατασκευασμένο από χαλκό και κασσίτερο. Αποτελείται από μία πλατιά και ελαφρώς κυρτή λεπίδα με κόψη στην κάτω ακμή της, και μία συμφυή λαβή, από την οποία διατηρείται μόνο το μπρούντζινο στέλεχος. Το υπόλοιπο τμήμα της λαβής θα ήταν κατασκευασμένο από οργανικό υλικό που δεν διατηρήθηκε, όπως ξύλο, οστό ή ελεφαντοστό, και στερεωνόταν με μεταλλικά καρφιά στο μπρούντζινο τμήμα της, όπως δηλώνουν οι οπές που υπάρχουν σε αυτό. 
Ο συγκεκριμένος τύπος κοπτικού εργαλείου εμφανίσθηκε στο Αιγαίο γύρω στο 1400 π.Χ. και παρέμεινε σε χρήση μέχρι το τέλος της Μυκηναϊκής εποχής, γύρω στο 1100 π.Χ. Εικάζεται ότι προέρχεται από την αρχαία Αίγυπτο της περιόδου του Νέου Βασιλείου. Από τη στιγμή της εμφάνισής του στο Αιγαίο, εξαπλώθηκε γρήγορα στην Κρήτη, τα ελληνικά νησιά και την ηπειρωτική Ελλάδα. Παρόμοια, αλλά πιο περίτεχνα, μονόκοπα εργαλεία έχουν βρεθεί και στη Σκανδιναβία της Ύστερης Εποχής Χαλκού. 

Τα μινωικά-μυκηναϊκά εργαλεία αυτού του τύπου συνδέονται συχνά με ταφές πολεμιστών. Η ακριβής χρήση τους παραμένει, όμως, ασαφής. Σύμφωνα με την επικρατέστερη άποψη χρησιμοποιούνταν ως ξυράφια, δηλαδή ως εργαλεία καλλωπισμού για το ξύρισμα ή την περιποίηση της γενειάδας. Από την άλλη πλευρά, η εμφανής ομοιότητά τους με τους σύγχρονους μπαλτάδες παραπέμπει και σε εργαλεία για τον τεμαχισμό κρέατος. Γι’ αυτό άλλωστε και στη βιβλιογραφία αναφέρονται άλλοτε ως μπαλτάδες, άλλοτε ως ξυροί, δηλαδή ξυράφια, και άλλοτε ως μαχαιροπελέκεις.
"
44,"17","Μόνιμη Έκθεση: ""Προϊστορική Μακεδονία""","Ένα κόσμημα από θαλάσσιο όστρεο ","Προέρχεται από τον οικισμό της Ολύνθου στη Χαλκιδική και χρονολογείται στη Νεότερη Νεολιθική περίοδο, δηλαδή στα 5300-4500 π.Χ.
Πρόκειται για τμήμα από ένα πλατύ ταινιωτό βραχιόλι που έχει φτιαχτεί από το θαλάσσιο όστρεο Spondylus gaederopus. Στην επιφάνειά του φέρει μικρές οπές που ανοίχθηκαν είτε για επιδιόρθωση μετά από ένα ατυχές σπάσιμό του είτε για να προσδεθεί σε άλλο παρόμοιο κομμάτι, διαμορφώνοντας έτσι ένα ενιαίο κόσμημα. 
Το όστρεο Spondylus gaederopus ζει στη Μεσόγειο και, ήδη από την προϊστορική εποχή, συλλεγόταν από τον βυθό της θάλασσας ή την ακτή, κυρίως για την κατασκευή δακτυλίων. Αρχικά κόβονταν τα εξωτερικά «αγκάθια» του, ανοιγόταν η κεντρική οπή και, στη συνέχεια, λειαινόταν η επιφάνειά του. Ενδείξεις επιτόπιας κατεργασίας του έχουν βρεθεί σε προϊστορικούς οικισμούς της Βόρειας Ελλάδας, όπου η κατασκευή κοσμημάτων από Spondylus έχει συνδεθεί με εξειδικευμένη παραγωγή σε κοινοτικό επίπεδο. 
Το συγκεκριμένο όστρεο χρησιμοποιούνταν σε όλη τη διάρκεια της Νεολιθικής περιόδου στην Ελλάδα. Η δε παρουσία κοσμημάτων από Spondylus στα Βαλκάνια και την Κεντρική Ευρώπη αποδεικνύει την ανθρώπινη επικοινωνία και τα δίκτυα ανταλλαγών που είχαν αναπτυχθεί ανάμεσα στους οικισμούς κατά την προϊστορία.
"
45,"0","Μόνιμη Έκθεση: ""Προϊστορική Μακεδονία""","Ανθρωπόμορφη στήλη ","Η ακέφαλη στήλη βρέθηκε τυχαία στο Γομάτι Χαλκιδικής, στην περιοχή της αρχαίας Ακάνθου. Είναι κατασκευασμένη από δολομιτικό ασβεστόλιθο και σώζεται αποσπασματικά σε ύψος περίπου 1,20μ.

Απεικονίζεται σχηματικά μια ανθρώπινη μορφή, πιθανώς γυναικεία. Στο επάνω μέρος της στήλης αποδίδονται ανάγλυφα τα χέρια, σχεδόν ατροφικά, λυγισμένα μπροστά, με ανοιχτές τις παλάμες. Χαμηλότερα, στο ύψος περίπου της μέσης, διακρίνεται στενή και χαλαρή ζώνη, από την οποία  ίσως κρέμεται κάποιο αδιάγνωστο αντικείμενο.

Παρόμοιες μεγαλιθικές ανθρωπόμορφες στήλες, τύπου μενχίρ (Menhir), συναντάμε στη νοτιοανατολική Ευρώπη, το Αιγαίο και την Ανατολία, ενώ αρκετές έχουν βρεθεί και στη Βόρεια Ελλάδα, όπως π.χ. στη Θάσο. Χρονολογούνται από την Πρώιμη Εποχή Χαλκού έως και το τέλος της Εποχής Σιδήρου. Συχνά εικάζεται ότι αναπαριστούν ανδρικές μορφές, όπως πολεμιστές, κυνηγούς ή, ακόμα και αφηρωισμένους προγόνους. Σε κάποιες περιπτώσεις, ωστόσο, οι απεικονιζόμενες μορφές φαίνεται να έχουν γυναικεία χαρακτηριστικά.

Η χρήση αυτών των  στηλών δεν είναι σαφής και οι σύγχρονες ερμηνείες ποικίλουν: ορισμένοι ερευνητές τους αποδίδουν ταφικό χαρακτήρα, εικάζοντας πως χρησίμευαν ως σήματα σε τύμβους, και μάλιστα πολεμιστών. Άλλοι θεωρούν πως είχαν κάποια συμβολική ή λατρευτική χρήση, σχετική με τους προγόνους, ενώ έχουν ερμηνευθεί και ως σήματα οριοθέτησης περιοχών. 
"
46,"16","Μόνιμη Έκθεση: ""Προϊστορική Μακεδονία""","Πήλινο ειδώλιο ","Το πήλινο ειδώλιο προέρχεται από τον νεολιθικό οικισμό της Σταυρούπολης Θεσσαλονίκης και χρονολογείται στη Νεότερη Νεολιθική περίοδο, δηλαδή στα 5300-4500 π.Χ. 
Απεικονίζεται μια γυμνή, όρθια, γυναικεία μορφή με κεφάλι σε σχήμα πτηνού, μακρύ λαιμό και χέρια διπλωμένα πίσω στην πλάτη. Το στήθος δηλώνεται με δύο εξάρματα πηλού, ενώ τα επιμέρους ανατομικά χαρακτηριστικά αποδίδονται με βαθιές αυλακώσεις που διατηρούν ίχνη κόκκινου χρώματος.
Τα νεολιθικά ειδώλια – φτιαγμένα με το χέρι, κυρίως από πηλό και σπανιότερα από άλλα υλικά όπως μάρμαρο ή οστό – αποτελούν μια από τις πιο χαρακτηριστικές και αινιγματικές κατηγορίες ευρημάτων των προϊστορικών χρόνων. 
Οι θεωρίες για τη χρήση τους πολλές και διαφορετικές: για παράδειγμα έχουν ερμηνευθεί ως αντικείμενα που σχετίζονταν με τη θρησκευτική ιδεολογία και τις τελετουργίες, ως μέσα μετάδοσης γνώσης, ως δηλωτικά της κοινωνικής ταυτότητας των ατόμων ή των φύλων, αλλά και ως παιδικά παιχνίδια, κούκλες δηλαδή. Στην πραγματικότητα, είναι πολύ πιθανόν τα ειδώλια να συσχετίζονταν με πολλούς και διαφορετικούς τομείς της ζωής των προϊστορικών ανθρώπων, λειτουργώντας ως σύμβολα που μετέφεραν κοινωνικά και ιδεολογικά νοήματα στο πλαίσιο της επικοινωνίας ομάδων και ατόμων. Ταυτόχρονα, όμως, έδιναν μια εικόνα για το πώς ο προϊστορικός άνθρωπος αντιλαμβανόταν το σώμα, το φύλο και το φυσικό περιβάλλον του.
"
